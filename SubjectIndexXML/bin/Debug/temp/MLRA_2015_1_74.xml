<MLRA_2015_1_74>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>CLJ_2014_6_64</CLJ_CITATION>
    <LNS_CITATION>LNS_2014_1_343</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>ZULKEFLY HAD lwn. PENDAKWA RAYA &amp; SATU LAGI RAYUAN</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Balia Yusof Wahi, Mohtarudin Baki, Tengku Maimun Tuan Mat HHMR</JUDGE_NAME>
  <JUDGMENT_NUMBER>[Rayuan-Rayuan Jenayah No: K-05-27-2011 &amp; K-05-440-2010]</JUDGMENT_NUMBER>
  <JUDGMENT_DATE>5 Februari 2014</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b> Dadah berbahaya - Mengedar dadah berbahaya - Perayu telah didapati bersalah mengedarkan dadah berbahaya oleh hakim bicara - Rayuan terhadap keputusan hakim bicara - Sama ada hakim bicara gagal mengambilkira dan memberikan pertimbangan yang sewajarnya kepada keterangan pembelaan yang dikemukakan oleh perayu - Sama ada kegagalan hakim bicara membuat demikian memprejudiskan perayu - Sama ada kegagalan hakim bicara membuat demikian suatu salah arah - Sama ada hukuman yang dikenakan ke atas perayu patut diketepikan - Sama ada kegagalan hakim bicara merupakan kekhilafan yang 'fundamental' dan mewajarkan campur tangan Mahkamah Rayuan - <LINK HREF="legislationSectiondisplayed.aspx?MY_ACTS_1999_593;182A.;;">Kanun Acara Jenayah, s 182A(1)</LINK></i>
      </p>
      <p>
        <i>
          <b>
            <SUBJECT_INDEX>Prosedur Jenayah</SUBJECT_INDEX>:</b> Rujukan kepada Mahkamah Rayuan - Kuasa Mahkamah Rayuan - Kesalahan hukum - Sama ada mahkamah boleh menggunapakai proviso kepada <LINK HREF="legislationSectiondisplayed.aspx?MY_ACTS_1964_91;60.;;">s 60 Akta Mahkamah Kehakiman 1964</LINK> - Sama ada kes Tunde Apatira v. Public Prosecutor boleh digunakan sebagai otoriti untuk membenarkan mahkamah menggunapakai proviso tersebut - Sama ada ketinggalan atau kekhilafan hakim bicara dalam kes ini telah memprejudiskan perayu - Sama ada telah berlakunya kesalahan hukum oleh hakim bicara</i>
      </p>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="legislationSectiondisplayed.aspx?MY_ACTS_1997_574;34.;;">Kanun Keseksaan - Seksyen 34</LINK> - Niat bersama - Kesalahan mengedar dadah berbahaya - Ketiga-tiga tertuduh telah dituduh bersama untuk kesalahan tersebut - Tertuduh kedua dan ketiga telah dibebaskan - Rayuan terhadap keputusan hakim bicara - Sama ada terdapat apa-apa salah arah dan kekhilafan hakim bicara dalam memutuskan bahawa keterangan pihak pendakwaan gagal membuktikan niat bersama di antara ketiga-tiga tertuduh</i>
      </p>
    </CATCHWORDS>
    <p>Dalam kes ini, ketiga-tiga tertuduh telah dituduh bersama kerana mengedar dadah berbahaya iaitu kanabis ("dadah tersebut"), suatu kesalahan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(b) Akta Dadah Berbahaya 1952 ('Akta')</LINK> dan boleh dihukum di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(2) Akta</LINK> dibaca bersama <LINK HREF="legislationSectiondisplayed.aspx?MY_ACTS_1997_574;34.;;">s 34 Kanun Keseksaan ("s 34 KK")</LINK>. Di akhir kes pendakwaan, tertuduh kedua dan ketiga telah dilepaskan dan dibebaskan oleh hakim bicara di atas kegagalan pihak Pendakwa Raya untuk membuktikan kes prima facie manakala tertuduh pertama ("perayu") telah didapati bersalah dan dikenakan hukuman mati mandatori. Oleh yang demikian, perayu telah membuat rayuan kepada mahkamah ini terhadap keputusan hakim bicara, dan telah menghujah, antaranya, bahawa hakim bicara telah terkhilaf atas fakta sama ada dadah tersebut dijumpai di dalam kereta PBH 1632 atau AEQ 5231; hakim bicara gagal mengambil kira keterangan SD3 yang menyokong keterangan perayu mengenai kaitannya dengan kereta dimana dadah tersebut ditemui; hakim bicara gagal menimbangkan sepenuhnya keterangan yang diberikan oleh SP7 yang merupakan seorang ejen provokatur; dan salah arah (misdirection) oleh hakim bicara adalah memadai untuk mahkamah ini mendapati bahawa sabitan yang dibuat terhadap perayu adalah tidak selamat dan harus diketepikan. Manakala, Pendakwa Raya telah mencadangkan dan menjemput mahkamah ini untuk menggunakan kuasa dan budibicaranya untuk menggunapakai proviso kepada <LINK HREF="legislationSectiondisplayed.aspx?MY_ACTS_1964_91;60.;;">s 60 Akta Mahkamah Kehakiman 1964</LINK> ("proviso tersebut"), dengan merujuk kepada kes <i>Tunde Apatira v. PP</i> sebagai otoriti yang membenarkan mahkamah ini berbuat demikian. Dalam pada itu, Pendakwa Raya telah dalam rayuannya terhadap pembebasan tertuduh kedua mendakwa bahawa hakim bicara telah salah arah mengenai niat bersama di bawah <LINK HREF="legislationSectiondisplayed.aspx?MY_ACTS_1997_574;34.;;">s 34 KK</LINK> antara ketiga-tiga tertuduh.</p>
    <p>
      <b>Diputuskan</b> (rayuan perayu dibenarkan dan rayuan Pendakwa Raya ditolak):</p>
    <p>
      <b>(1)</b> Seseorang hakim tidak boleh bertindak secara sambil lewa dan tidak menekankan kepada soal 'details'. Lebih-lebih lagi di dalam kes yang melibatkan nyawa seseorang subjek di mana sikap lebih prihatin dan berhati-hati hendaklah menjadi keperluan. Dalam kes ini, hakim bicara telah gagal untuk mengambilkira dan memberikan pertimbangan yang sewajarnya kepada keterangan pembelaan yang dikemukakan oleh perayu. Isu sama ada dadah tersebut dijumpai di dalam kereta PBH 1632 atau AEQ 5231 merupakan isu yang penting dan fakta utama di dalam kes ini. Seseorang hakim tidak harus terkeliru mengenai fakta yang sebegitu penting dan ketara di dalam perbicaraan yang dijalankannya. (perenggan 16)</p>
    <p>
      <b>(2)</b> Di dalam rayuan ini, hakim bicara telah juga gagal mengambil kira keterangan SD3 yang menyokong keterangan perayu mengenai kaitannya dengan kereta di mana dadah tersebut dijumpai. Kegagalan hakim bicara menyentuh tentang keterangan SD3 di dalam penghakimannya juga membolehkan mahkamah ini mengandaikan bahawa hakim bicara telah gagal mengambil kira, memberi pertimbangan dan membuat apa-apa inferen sewajarnya yang munasabah berhubung dengan keterangan tersebut. Oleh itu, kegagalan ini adalah merupakan suatu "misdirection by way of non-direction". (perenggan 19)</p>
    <p>
      <b>(3)</b> Di akhir perbicaraan, tugas hakim bicara adalah untuk meneliti kesemua keterangan yang telah dikemukakan di hadapannya dan memutuskan sama ada pihak pendakwaan telah membuktikan suatu kes melampaui keraguan. <LINK HREF="legislationSectiondisplayed.aspx?MY_ACTS_1999_593;182A.;;">Seksyen 182A(1) Kanun Acara Jenayah</LINK> jelas memperuntukan perihal tersebut. Oleh yang demikian, kegagalan hakim bicara mengambil kira dan membuat aprisiasi mana-mana keterangan pembelaan telah memprejudiskan perayu. Hak sama rata dan untuk mendapatkan "fair trial" perayu dalam kes ini telah dicabul. Berikutan itu, seseorang perayu yang berjaya membuktikan salah arah (misdirection) adalah berhak untuk diketepikan sabitan dan hukuman yang dikenakan ke atasnya. (perenggan-perenggan 20 &amp; 22)</p>
    <p>
      <b>(4)</b> Mengambilkira fakta dan kedudukan keseluruhan kes ini, kegagalan hakim bicara membuat analisis kritikal ke atas keterangan SP7 yang merupakan tunggak utama kes pendakwaan terhadap perayu, merupakan suatu kekhilafan serta kegagalan yang 'fundamental' dan mewajarkan campur tangan Mahkamah Rayuan. (perenggan 30)</p>
    <p>
      <b>(5)</b> Kes <i>Tunde Apatira v. PP</i> tidaklah seharusnya diikuti dan diterima pakai secara sewenang-wenangnya. Proviso tersebut tidak sewajarnya digunakan bagi menampung apa-apa kecacatan yang telah dilakukan oleh hakim bicara. Setiap kes hendaklah diteliti dan dipertimbangkan mengikut meritnya tersendiri. Ketinggalan atau kekhilafan hakim bicara dalam kes ini telah memprejudiskan perayu dan telah berlakunya "miscarriage of justice" atau "failure of justice". Oleh itu, adalah tidak mewajarkan mahkamah ini untuk menggunapakai proviso tersebut. (perenggan-perenggan 32-33)</p>
    <p>
      <b>(6)</b> Daripada penemuan hakim bicara mengenai isu niat bersama, pemahaman hakim bicara mengenai undang-undang berkenaan dengan niat bersama di bawah <LINK HREF="legislationSectiondisplayed.aspx?MY_ACTS_1997_574;34.;;">s 34 KK</LINK> adalah betul. Maka, tidak terdapat apa-apa salah arah dan kekhilafan hakim bicara di dalam memutuskan bahawa keterangan yang dikemukakan oleh pihak pendakwaan telah gagal untuk membuktikan terdapatnya niat bersama di antara ketiga-tiga tertuduh tersebut. (perenggan-perenggan 41-42)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_1997_1_209;">Boonsoom Boonyanit v. Adorna Properties Sdn Bhd [1997] 1 MLRA 209</LINK>; [1997] 2 MLJ 62; [1997] 3 CLJ 17; [1997] 2 AMR 1813 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_1_634;">Dato' Seri Anwar Ibrahim v. PP &amp; Another Appeal [2004] 1 MLRA 634</LINK>; [2004] 3 MLJ 737; [2004] 3 CLJ 737; [2004] 5 AMR 265 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1993_1_227;">Gooi Loo Seng v. PP [1993] 1 MLRA 227</LINK>; [1993] 2 MLJ 137; [1993] 3 CLJ 1; [1993] 2 AMR 1135 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1961_1_500;">Jubri v. PP [1961] 1 MLRA 500</LINK>; [1962] 1 MLJ 34 (dirujuk)</i>
      </p>
      <p>
        <i>Krishnan Murthy v. Abdul Subban [1965] 1 Cr LJ 565 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2003_1_95;">Lee Ing Chin &amp; Ors v. Gan Yook Chin &amp; Anor [2003] 1 MLRA 95</LINK>; [2003] 2 MLJ 97; [2003] 2 CLJ 19; [2003] 2 AMR 357 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1966_1_686;">Mahinder Singh v. PP [1966] 1 MLRA 686</LINK>; [1967] 1 MLJ 132 (dirujuk)</i>
      </p>
      <p>
        <i>Mraz v. The Queen [1955] 3 CLR 493 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1997_2_311;">Muhammed Hassan v. PP [1997] 2 MLRA 311</LINK>; [1998] 2 MLJ 273; [1998] 2 CLJ 170; [1998] 1 AMR 829 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2006_1_319;">PP v. Abdul Manaf Muhamad Hassan [2006] 1 MLRA 319</LINK>; [2006] 3 MLJ 193; [2006] 2 CLJ 129; [2006] 4 AMR 477 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2005_2_590;">PP v. Mohd Radzi Abu Bakar [2005] 2 MLRA 590</LINK>; [2005] 6 MLJ 393; [2006] 1 CLJ 457; [2005] 6 AMR 203 (dirujuk)</i>
      </p>
      <p>
        <i>R Wallace [1932] 23 Cr App R 32 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_2_441;">Sabarudin Non v. PP &amp; Other Appeals [2004] 2 MLRA 441</LINK>; [2005] 4 MLJ 37; [2005] 1 CLJ 466; [2005] 1 AMR 4 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2006_2_185;">Tarmizi Yaacob &amp; Satu Lagi lwn. PP [2006] 2 MLRA 185</LINK>; [2006] 6 MLJ 197; [2006] 4 CLJ 472; [2006] 5 AMR 660 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1979_1_81;">Tindok Besar Estate Sdn Bhd v. Tinjar Co [1979] 1 MLRA 81</LINK>; [1979] 2 MLJ 229 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2000_1_800;">Tunde Apatira &amp; Ors v. PP [2000] 1 MLRA 800</LINK>; [2001] 1 MLJ 259; [2001] 1 CLJ 381; [2001] 1 AMR 577 (dibezakan)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1992_1_391;">Yusoff Kassim v. PP [1992] 1 MLRA 391</LINK>; [1992] 2 MLJ 183; [1992] 1 CLJ 376 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1964_91;60.;;">Courts of Judicature Act 1964, ss 60</LINK>, <LINK HREF="legislationSectiondisplayed.aspx?MY_ACTS_1964_91;92.;;">92</LINK></p>
      <p>
        <LINK HREF="legislationSectiondisplayed.aspx?MY_ACTS_1999_593;182A.;;">Criminal Procedure Code, ss 182A(1)</LINK>, <LINK HREF="legislationSectiondisplayed.aspx?MY_ACTS_1999_593;422.;;">422</LINK></p>
      <p>
        <LINK HREF="legislationSectiondisplayed.aspx?MY_ACTS_1980_234;39B.;;">Dangerous Drugs Act 1952, s 39B(1)(b), (2)</LINK>
      </p>
      <p>
        <LINK HREF="legislationSectiondisplayed.aspx?MY_ACTS_1997_574;34.;;">Penal Code, s 34</LINK>
      </p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <b>Rayuan Jenayah No: K-05-27-2011</b>
      </p>
      <p>
        <i>Bagi pihak perayu: RSN Rayer; Tetuan R Nethaji Rayer &amp; Co</i>
      </p>
      <p>
        <i>Bagi pihak responden: Ahmad Bache TPR</i>
      </p>
      <p>
        <b>Rayuan Jenayah No: K-05-440-2011</b>
      </p>
      <p>
        <i>Bagi pihak perayu: Ahmad Bache TPR</i>
      </p>
      <p>
        <i>Bagi pihak responden: KC Hue; Tetuan KC Hue</i>
      </p>
    </COUNSELS>
    <VERDICT>
      <p>
        <i>[Rayuan perayu dibenarkan dan rayuan Pendakwa Raya ditolak.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Balia Yusof Wahi HMR:</b>
    </p>
    <p>
      <b>Latar Belakang</b>
    </p>
    <p>
      <b>[1]</b> Dalam kes ini, seramai tiga orang telah dituduh bersama kerana mengedar dadah berbahaya iaitu kanabis seberat 5,645.4 gram, suatu kesalahan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(b)</LINK> dan boleh dihukum di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(2) Akta Dadah Berbahaya 1952</LINK> dibaca bersama <LINK HREF="legislationSectiondisplayed.aspx?MY_ACTS_1997_574;34.;;">s 34 Kanun Keseksaan</LINK>.</p>
    <p>
      <b>Fakta Ringkas Kes Pendakwaan</b>
    </p>
    <p>
      <b>[2]</b> Pada pagi 7 Ogos 2007, SP3 menerima maklumat daripada sumber berdaftar mengatakan suspek bernama panggilan Zul (tertuduh 1) adalah pengedar dadah. Pada 7 Ogos 2007, lebih kurang jam 4.00 petang SP3 mengarahkan sumber berdaftar itu memperkenalkan Zul kepada SP7. Pada 7 Ogos 2007 lebih kurang jam 8.35 malam, SP7 berjumpa dengan Zul melalui sumber berdaftar tersebut. Dalam pertemuan itu, SP7 memberitahu Zul yang dia ingin membeli dadah ganja lebih kurang 10 kilo. SP7 bertanya tentang harga dan Zul menjawab RM1,500 untuk sekilo. SP7 cuba menawar harga tersebut tetapi Zul tidak bersetuju kerana harga itu adalah yang biasa dijual. SP7 meminta Zul membekalkan dadah tersebut pada esoknya, 8 Ogos 2007 dan Zul bersetuju.</p>
    <p>
      <b>[3]</b> Pada jam 11.45, SP7 menelefon Zul melalui telefon no 019-4278589 bertanyakan bilakah urusan jual beli dadah itu dapat dilaksanakan. Zul menjawab, sebelah petang 8 Ogos 2007 di kawasan Lunas, Kulim.</p>
    <p>
      <b>[4]</b> Pada jam 9.30 pagi 8 Ogos 2007, SP7 menghubungi Zul untuk pastikan urusan jual beli berjalan. Kemudian SP7 menghubungi SP3 bahawa penyerahan transaksi dadah akan berlaku pada petang 8 Ogos 2007 di kawasan Lunas.</p>
    <p>SP3 mengarahkan pegawai dan anggota supaya bersedia dan menghadiri taklimat di Bilik Gerakan JSJN IPK Kedah. Pada jam 4.40 petang tarikh yang sama, SP7 menghubungi Zul dan memberitahu bahawa beliau telah sampai di Taman Seri Seladang Lunas untuk urusan jual beli dadah tersebut. Pada jam 6.30 petang, SP7 menerima panggilan daripada Zul melalui telefon no 019-4767521 mengatakan benda telah sampai. SP7 turun dari kereta dan pergi berjumpa Zul di depan sebuah kedai makan lebih kurang 15 meter dari tempat SP5 meletakkan kereta. SP7 bertanya kepada Zul di mana ganja tersebut dan Zul jawab "ada" dan dia minta SP7 menunjukkan duit sebelum urusan jual beli diteruskan. SP7 membawa Zul dan masuk ke kereta dan SP5 telah tunjukkan wang kepada Zul dalam tiga ikatan.</p>
    <p>
      <b>[5]</b> Jam lebih kurang 7.30 malam, Zul telefon SP7 meminta SP7 berjumpanya di hadapan sebuah kedai jual beli kereta terpakai di Jalan Lunas menghala ke Kulim. Apabila sampai di situ, SP7 melihat Zul dan dua orang lagi dekat dua buah kereta. SP7 pergi berjumpa Zul. Zul memperkenalkan dua orang kawannya iaitu Azizan (tertuduh 2) dan Sabri (tertuduh 3). Sabri memberitahu SP7 bahawa bekalan dadah dapat dibekalkan 6 kilogram sahaja daripada 10 kilogram seperti yang diminta dengan harga RM1,500.00 sekilo dan minta SP7 menyediakan wang RM9 ribu. Selepas itu, ketiga-tiga tertuduh 1, 2 dan 3 mengajak SP7 mengikuti kereta mereka. Ketiga-tiga OKT kemudiannya beredar dari situ.</p>
    <p>
      <b>[6]</b> Jam lebih kurang 8.30 malam, SP7 dan SP5 sampai di kawasan parking Taman Seri Seladang berhadapan kedai Shinsigaei Home dan nampak Zul berdiri di sebelah kereta Proton PBH 1632, Azizan berdiri di depan bonet dan Sabri berdiri di belakang. SP7 menghampiri Zul dan bertanya mana dadah? Zul jawab ada dalam beg di bahagian tempat letak kaki penumpang depan kereta proton itu. SP7 periksa dan mendapati ada beberapa ketulan bahan tumbuhan yang disyaki dadah ganja. Pada masa yang sama pasukan serbuan membuat serbuan dan menangkap ketiga-tiga mereka.</p>
    <p>
      <b>[7]</b> Di akhir kes pendakwaan tertuduh 2 dan 3 telah dilepas dan dibebaskan oleh hakim bicara di atas kegagalan pihak Pendakwa Raya untuk membuktikan kes <i>prima facie</i> manakala tertuduh 1 telah dipanggil untuk membela diri.</p>
    <p>
      <b>[8]</b> Di akhir kes pembelaan tertuduh 1, hakim bicara telah mendapati beliau bersalah dan dikenakan hukuman mati mandatori.</p>
    <p>
      <b>[9]</b> Terhadap perintah perlepasan dan pembebasan tertuduh 2 dan 3, pihak Pendakwa Raya telah memfailkan rayuan yang diberi nombor Rayuan Jenayah K-05-440-2010 manakala tertuduh 1 pula telah memfailkan rayuan terhadap sabitan dan hukuman yang dijatuhkan melalui Rayuan Jenayah No: K-05- 27-2011. Kedua-dua rayuan tersebut telah kami dengar pada 11 Julai 2013 bermula dengan rayuan no K-05-27-2011.</p>
    <p>
      <b>[10]</b> Rayuan yang dikemukakan oleh Pendakwa Raya terhadap tertuduh 3 bernama Mohd Sabri bin Mohd Supian telah pada tarikh pendengaran, kami perintahkan dibatalkan di atas kegagalan berkali-kali pihak Pendakwa Raya untuk mengesan penama berkenaan. Hanya rayuan terhadap tertuduh 2 bernama Azizan bin Mahmud sahaja telah diteruskan oleh Timbalan Pendakwa Raya dan telah ditetapkan untuk didengar bersekali dengan rayuan yang dikemukakan oleh tertuduh 1 bernama Zulkefly bin Had yang disebutkan sebagai perayu di dalam rayuan ini. Walau bagaimanapun, Timbalan Pendakwa Raya yang mengendalikan kedua-dua rayuan berkenaan telah memohon untuk rayuan yang dibuat oleh perayu dalam Rayuan Jenayah No: K-05-27-2011 didengar dahulu.</p>
    <p>
      <b>Rayuan No: K-05-27-2011</b>
    </p>
    <p>
      <b>[11]</b> Isu utama yang dibangkitkan oleh peguambela perayu di dalam rayuan ini adalah mengenai salah arah oleh hakim bicara terhadap fakta kes pembelaan perayu. Sehubungan dengan itu, peguambela menghujahkan bahawa di atas kekhilafan tersebut telah berlakunya salah arah (misdirection) oleh hakim bicara dan di atas alasan tersebut adalah memadai untuk mahkamah ini mendapati bahawa sabitan yang dibuat terhadap perayu adalah tidak selamat dan harus diketepikan.</p>
    <p>
      <b>[12]</b> Pembelaan yang ditimbulkan oleh perayu adalah merupakan penafian ke atas kes pihak pendakwaan dan kehadiran beliau di tempat kejadian pada hari berkenaan adalah bagi tujuan menemani rakan-rakannya untuk mengambil kereta yang dipunyai oleh tertuduh bernama Mohd Sabri bin Mohd Supian yang dipinjam oleh seorang bernama Saad. Kereta tersebut telah ditinggalkan oleh Saad di tempat kejadian seperti disebutkan di dalam pertuduhan. Keterangan perayu ini telah disokong oleh SD3 iaitu isteri kepada Mohd Sabri yang mengatakan Sabri pergi dengan kawannya untuk mengambil kembali kereta yang dipinjam oleh Saad. Mengikut keterangan pembelaan perayu, sesampainya mereka ke kereta tersebut (PBH 1632) pihak polis telah menyerbu dan menangkap mereka. SD3 juga mengatakan bahawa pada hari kejadian suaminya, Mohd Sabri telah pergi keluar dan Saad ada menelefon meminta dia datang mengambil kereta tersebut.</p>
    <p>
      <b>[13]</b> Di dalam alasan penghakimannya hakim bicara telah di dalam menimbangkan keterangan pembelaan perayu mendapati bahawa dadah tersebut telah dijumpai di dalam kereta AEQ 5321. Pada ms 158 Rekod Rayuan hakim bicara mendapati:</p>
    <blockquote>
    </blockquote>
    <p>
      <b>[14]</b> Peguambela yang bijaksana menghujahkan bahawa hakim bicara telah terkhilaf di dalam pengamatan fakta kes pembelaan. Keterangan lisan oleh SP7 dan keterangan dokumentasi dari eks D29 pada ms 275 Rekod Rayuan jelas menyatakan tentang penemuan dadah dalam kereta PBH 1632 dan bukannya kereta AEQ 5321. Hakim bicara mengikut hujahan peguambela telah sama sekali tidak mengendahkan keterangan yang terdapat melalui eks D29 dan juga pada eks P22 Borang Senarai Bongkar serta P23 Akuan Serah Menyerah masing-masingnya pada ms 252 dan 253 Rekod Rayuan.</p>
    <p>
      <b>[15]</b> Timbalan Pendakwa Raya yang bijaksana pula menghujahkan bahawa perkara ini adalah merupakan kesilapan sebenar (honest mistake) oleh hakim bicara.</p>
    <p>
      <b>[16]</b> Kami tidak bersetuju. Sebaliknya kami berpandangan bahawa kekhilafan sebegini hanya menunjukkan bahawa hakim bicara telah gagal di dalam menyempurnakan tugas kehakimannya (judicial function) yang menghendaki beliau meneliti keseluruhan keterangan secara terperinci. Seseorang hakim tidak boleh bertindak secara sambil lewa dan tidak menekankan kepada soal 'details'. Lebih-lebih lagi di dalam kes yang melibatkan nyawa seseorang subjek di mana sikap lebih prihatin dan berhati-hati hendaklah menjadi keperluan. Persoalan yang berbangkit di dalam keadaan ini ialah sama ada hakim bicara telah benar-benar dan secara sepenuhnya meneliti dan menghayati keterangan yang dikemukakan di hadapannya. Kami berasa syak bahawa beliau telah melakukannya. Kami hanya boleh mengandaikan bahawa hakim bicara telah gagal untuk mengambilkira dan memberikan pertimbangan yang sewajarnya kepada keterangan pembelaan yang dikemukakan oleh perayu. Isu atau fakta sama ada dadah tersebut dijumpai di dalam kereta PBH 1632 atau AEQ 5231 adalah merupakan fakta yang penting dan fakta utama di dalam kes ini. Mana mungkin seseorang hakim harus terkeliru mengenai fakta yang sebegitu penting dan ketara di dalam perbicaraan yang dijalankannya.</p>
    <p>
      <b>[17]</b> Di dalam kes <LINK HREF="case_notes/showcase.aspx?pageid=MLRA_1992_1_391;"><i>Yusoff Kassim v. Public Prosecutor</i> [1992] 1 MLRA 391</LINK>; [1992] 2 MLJ 183; [1992] 1 CLJ 376, Mahkamah Agong di dalam membenarkan rayuan oleh tertuduh ada memutuskan bahawa:</p>
    <blockquote>
    </blockquote>
    <p>
      <b>[18]</b> Di dalam kes berkenaan, hakim bicara telah gagal menyatakan di dalam penghakiman bertulisnya tentang fakta bahawa pegawai kastam berkenaan ada mengakui bahawa tertuduh telah membawa dua beg pada masa kejadian.</p>
    <p>
      <b>[19]</b> Di dalam rayuan di hadapan kami ini bukan sahaja hakim bicara telah terkhilaf tentang fakta mengenai kereta mana yang terlibat bahkan telah juga gagal mengambil kira keterangan SD3 yang menyokong keterangan perayu mengenai kaitannya dengan kereta di mana dadah tersebut dijumpai. Kegagalan hakim bicara menyentuh tentang keterangan SD3 di dalam penghakimannya juga membolehkan kami untuk mengandaikan bahawa beliau telah gagal mengambil kira, memberi pertimbangan dan membuat apa-apa inferen sewajarnya yang munasabah berhubung dengan keterangan tersebut. Kegagalan ini adalah merupakan suatu "misdirection by way of non direction".</p>
    <p>
      <b>[20]</b> Di akhir perbicaraan, tugas hakim bicara adalah untuk meneliti kesemua keterangan yang telah dikemukakan di hadapannya dan memutuskan sama ada pihak pendakwaan telah membuktikan suatu kes melampaui keraguan. <LINK HREF="legislationSectiondisplayed.aspx?MY_ACTS_1999_593;182A.;;">Seksyen 182A(1) Kanun Acara Jenayah</LINK> jelas memperuntukan perihal tersebut. Di dalam mengadakan peruntukan tersebut, Parlimen dengan jelas menyatakan bahawa "all the evidence adduced before it". Penekanan haruslah diberikan kepada perkataan "all" yang memberi maksud keseluruhan dan kesemua keterangan, sama ada dari pihak pembelaan ataupun pendakwaan. Apa-apa ketinggalan atau kegagalan hakim bicara berbuat demikian adalah merupakan suatu salah arah dan ini mewajarkan Mahkamah Rayuan untuk campur tangan. Kegagalan hakim bicara mengambil kira dan membuat aprisiasi mana-mana keterangan pembelaan telah memprejudiskan perayu. Hak sama rata dan untuk mendapatkan "fair trial" perayu telah dicabul. Tiada mahkamah di dalam mana-mana jua sistem perundangan di dalam mana-mana "civilised society" boleh menerima perkara sedemikian.</p>
    <p>
      <b>[21]</b> Mahkamah Agung di dalam kes <LINK HREF="case_notes/showcase.aspx?pageid=MLRA_1993_1_227;"><i>Gooi Loo Seng v. Public Prosecutor</i> [1993] 1 MLRA 227</LINK>; [1993] 2 MLJ 137; [1993] 3 CLJ 1; [1993] 2 AMR 1135 pada ms 230 ada menyatakan seperti berikut:</p>
    <blockquote>
    </blockquote>
    <p>
      <b>[22]</b> Pada umumnya seseorang perayu yang berjaya membuktikan salah arah (misdirection) adalah berhak untuk diketepikan sabitan dan hukuman yang dikenakan ke atasnya. Mahkamah ini sentiasa bersedia apabila berlakunya 'miscarriage of justice', bertindak dan campur tangan untuk mengenepikan sabitan yang telah dibuat. Takrif 'miscarriage of justice' yang sama ertinya dengan 'failure of justice' sepertimana yang di peruntukan di dalam <LINK HREF="legislationSectiondisplayed.aspx?MY_ACTS_1999_593;422.;;">s 422 Kanun Acara Jenayah</LINK> telah banyak diperkatakan di dalam beberapa kes yang seringkali dirujuk dan diikuti oleh mahkamah di negara ini ini seperti di dalam kes <i>Mraz v. The Queen</i> [1955] 3 CLR 493, <i>Krishnan Murthy v. Abdul Subban</i> [1965] 1 Cr LJ 565, <LINK HREF="case_notes/showcase.aspx?pageid=MLRA_2006_1_319;"><i>PP v. Abdul Manaf Muhamad Hassan</i> [2006] 1 MLRA 319</LINK>; [2006] 3 MLJ 193; [2006] 2 CLJ 129; [2006] 4 AMR 477 dan <LINK HREF="case_notes/showcase.aspx?pageid=MLRA_1997_2_311;"><i>Muhammed Hassan v. Public Prosecutor</i> [1997] 2 MLRA 311</LINK>; [1998] 2 MLJ 273; [1998] 2 CLJ 170; [1998] 1 AMR 829.</p>
    <p>
      <b>[23]</b> Satu lagi aspek penghakiman hakim bicara yang menjadi bahan komplen oleh pihak perayu adalah tentang kegagalan hakim bicara menimbangkan sepenuhnya keterangan yang diberikan oleh SP7. Peguambela perayu menghujahkan di dalam menerima sepenuhnya keterangan SP7, hakim bicara telah gagal untuk mengambilkira bahawa ketulenan keterangan SP7 telah dicabar oleh perayu di dalam keterangan pembelaan tentang perbualan telefon di antara SP7 dan perayu berkaitan negosiasi jual beli dadah tersebut. Walaupun SP7 mengatakan beliau sentiasa berhubung dengan Zul melalui telefon bimbit hingga sampai ke saat-saat akhir sebelum tangkapan dan serbuan dibuat, namun tiada langsung telefon bimbit kepunyaan perayu telah dikemukakan di dalam keterangan atau pun rampasan dibuat ke atas telefon berkenaan. Eksibit P22, Borang Bongkar tidak mencatatkan sebarang telefon yang dirampas dari perayu sedangkan terdapat barang peribadi lain seperti beg pinggang berwarna hijau yang ada mengandungi wang di dalamnya seperti yang dicatit dalam eks P23 Akuan Serah Menyerah. Keraguan terhadap 'veracity' SP7 telah ditimbulkan dan hakim bicara telah langsung tidak mengambil kira di dalam aprisiasinya terhadap keterangan saksi ini.</p>
    <p>
      <b>[24]</b> Memang diakui bahawa keterangan pihak pendakwaan adalah bergantung kepada SP7 yang merupakan seorang ejen provokatur tanpa perlunya mendapatkan koroborasi. Ini adalah merupakan prinsip undang-undang yang mantap. Hakim bicara juga berhak menerima keterangan SP7 atas dasar beliau adalah merupakan 'trier of facts' dan mempunyai kelebihan dari segi 'audio visual' ke atas saksi berkenaan. Tugas hakim bicara pada penghujung kes pembelaan adalah untuk mempertimbangkan semula keseluruhan keterangan yang ada di hadapannya dan meneliti semula keterangan pihak pendakwaan berdasarkan keterangan yang dikemukakan oleh pihak pembelaan. Lebih-lebih lagi di dalam keadaan ini di mana keterangan SP7 dan perayu adalah amat bertentangan maka hakim bicara hendaklah membuat analisis yang lebih kritikal. Hakim bicara telah gagal berbuat demikian. Persoalan selanjutnya yang berbangkit dari perkara ini ialah, adakah SP7 itu seorang saksi yang bercakap benar? (a witness of truth). Oleh kerana hakim bicara telah mendengar dan melihat saksi tersebut dan hakim bicara telah membuat dapatan fakta tidak bermakna bahawa di peringkat Mahkamah Rayuan perkara ini tidak boleh disentuh. Kami ingin merujuk kepada kata-kata Abdul Hamid Mohamad HMP (pada ketika itu) di dalam kes <LINK HREF="case_notes/showcase.aspx?pageid=MLRA_2004_1_634;"><i>Dato' Seri Anwar Ibrahim v. PP &amp; Another Appeal</i> [2004] 1 MLRA 634</LINK>; [2004] 3 MLJ 737; [2004] 3 CLJ 737; [2004] 5 AMR 265:</p>
    <blockquote>
    </blockquote>
    <p>
      <b>[25]</b> Seperti di dalam kes <LINK HREF="case_notes/showcase.aspx?pageid=MLRA_1966_1_686;"><i>Mahinder Singh v. Public Prosecutor</i> [1966] 1 MLRA 686</LINK>; [1967] 1 MLJ 132, Mahkamah Persekutuan telah tidak menerima dan tidak bersetuju dengan dapatan hakim bicara bahawa saksi tersebut adalah saksi yang bercakap benar. Di dalam kes tersebut keterangan bagi pertuduhan menyebabkan cedera berat adalah bergantung semata-mata kepada keterangan pengadu dan hakim bicara telah mempercayai dan menerima keterangan tersebut. Ong Hock Thye, HMP (pada ketika itu) di dalam penghakimannya menyatakan bahawa hakim bicara telah gagal untuk mengambil kira beberapa percanggahan di dalam jawapan yang diberikan oleh pengadu tersebut semasa di soal balas. Hakim yang bijaksana tersebut selanjutnya mengatakan bahawa sekiranya jawapan-jawapan tersebut telah dipertimbangkan dan diambil kira oleh hakim bicara maka "there can no longer be that degree of satisfaction of guilt of an accused person which alone can justify a verdict of guilty." (Sila lihat: <LINK HREF="case_notes/showcase.aspx?pageid=MLRA_1961_1_500;"><i>Jubri v. Public Prosecutor</i> [1961] 1 MLRA 500</LINK>; [1962] 1 MLJ 34, <i>R Wallace</i> [1932] 23 Cr App R 32).</p>
    <p>
      <b>[26]</b> Diolah dengan lain-lain perkataan, ianya adalah bermaksud bahawa mahkamah mestilah merasakan dan berpuashati bahawa sabitan itu adalah selamat untuk dikekalkan.</p>
    <p>
      <b>[27]</b> Mengenai tugas hakim bicara berkaitan penilaian keterangan saksi, Mahkamah Persekutuan di dalam kes <LINK HREF="case_notes/showcase.aspx?pageid=MLRA_2003_1_95;"><i>Lee Ing Chin &amp; Ors v. Gan Yook Chin &amp; Anor</i> [2003] 1 MLRA 95</LINK>; [2003] 2 MLJ 97; [2003] 2 CLJ 19; [2003] 2 AMR 357 ada menyatakan:</p>
    <blockquote>
    </blockquote>
    <p>
      <b>[28]</b> Di dalam kes <LINK HREF="case_notes/showcase.aspx?pageid=MLRA_1979_1_81;"><i>Tindok Besar Estate Sdn Bhd v. Tinjar Co</i> [1979] 1 MLRA 81</LINK>; [1979] 2 MLJ 229, Hakim Mahkamah Persekutuan Chang Min Tat ada mengatakan pada ms 90:</p>
    <blockquote>
    </blockquote>
    <p>
      <b>[29]</b> Manakala di dalam kes <LINK HREF="case_notes/showcase.aspx?pageid=MLRA_1997_1_209;"><i>Boonsoom Boonyanit v. Adorna Properties Sdn Bhd</i> [1997] 1 MLRA 209</LINK>; [1997] 2 MLJ 62; [1997] 3 CLJ 17; [1997] 2 AMR 1813 pula, mahkamah ini ada menyatakan seperti berikut pada ms 219:</p>
    <blockquote>
    </blockquote>
    <p>
      <b>[30]</b> Mengambilkira fakta dan kedudukan keseluruhan kes ini, kegagalan hakim bicara membuat analisis kritikal ke atas keterangan SP7 yang merupakan tunggak utama kes pendakwaan terhadap perayu, kami berpandangan kegagalan ini adalah juga merupakan suatu kekhilafan serta kegagalan yang fundamental dan mewajarkan campur tangan Mahkamah Rayuan.</p>
    <p>
      <b>[31]</b> Kami beralih kepada isu selanjutnya, di mana Timbalan Pendakwa Raya yang bijaksana telah mencadangkan dan menjemput mahkamah ini untuk menggunakan kuasa dan budibicaranya untuk menggunapakai proviso kepada <LINK HREF="legislationSectiondisplayed.aspx?MY_ACTS_1964_91;60.;;">s 60 Akta Mahkamah Kehakiman</LINK>. Di antara lain, kes <LINK HREF="case_notes/showcase.aspx?pageid=MLRA_2000_1_800;"><i>Tunde Apatira &amp; Ors v. PP</i> [2000] 1 MLRA 800</LINK>; [2001] 1 MLJ 259; [2001] 1 CLJ 381; [2001] 1 AMR 577 telah dirujukkan sebagai otoriti yang membenarkan mahkamah ini berbuat demikian.</p>
    <p>
      <b>[32]</b> Pada pandangan kami kes <i>Tunde Apatira</i> tidaklah seharusnya diikuti dan diterima pakai secara sewenang-wenangnya. Di dalam kes <LINK HREF="case_notes/showcase.aspx?pageid=MLRA_2005_2_590;"><i>PP v. Mohd Radzi Abu Bakar</i> [2005] 2 MLRA 590</LINK>; [2005] 6 MLJ 393; [2006] 1 CLJ 457; [2005] 6 AMR 203. Mahkamah Persekutuan telah dijemput untuk menggunapakai proviso kepada <LINK HREF="legislationSectiondisplayed.aspx?MY_ACTS_1964_91;92.;;">s 92 Akta Mahkamah Kehakiman</LINK> atas dasar bahawa proviso yang sama telah diguna pakai di dalam kes <i>Tunde Apatira</i>. Gopal Sri Ram HMR yang bersidang bersama panel di Mahkamah Persekutuan tersebut telah memberikan pandangan dan menyatakan seperti berikut pada ms 601:</p>
    <blockquote>
    </blockquote>
    <p>
      <b>[33]</b> Harus diingatkan bahawa proviso yang dicadangkan oleh Timbalan Pendakwa Raya tersebut tidak sewajarnya digunakan bagi menampung apa-apa kecacatan yang telah dilakukan oleh hakim bicara. Setiap kes hendaklah diteliti dan dipertimbangkan mengikut meritnya tersendiri. Apa-apa ketinggalan atau kekhilafan hakim bicara yang memprejudiskan perayu dan telah berlakunya "miscarriage of justice" atau "failure of justice" adalah tidak mewajarkan mahkamah ini untuk menggunapakai proviso tersebut. Kami akur dengan peringatan yang diberikan oleh Mahkamah Persekutuan mengenai pemakaian prinsip yang diputuskan di dalam kes <i>Tunde Apatira</i>. Di dalam rayuan ini kami sebulat suara menolak cadangan dan jemputan Timbalan Pendakwa Raya tersebut.</p>
    <p>
      <b>[34]</b> Keputusan kami secara sebulat suara setelah menimbangkan rayuan ini pada keseluruhannya adalah berpihak kepada perayu. Kami merasakan sabitan terhadap perayu adalah tidak selamat dan kami membenarkan rayuan ini. Sabitan dan hukuman yang dibuat oleh hakim bicara adalah dengan ini diketepikan dan kami melepas dan membebaskan perayu daripada pertuduhan yang dikenakan ke atasnya.</p>
    <p>
      <b>Rayuan No: K-05-440-2010</b>
    </p>
    <p>
      <b>[35]</b> Di dalam meneruskan rayuan terhadap tertuduh bernama Azizan bin Mahmud (yang selepas ini dirujuk sebagai responden) yang dikatakan sebagai rakan sejenayah kepada perayu Zulkefly bin Had, Timbalan Pendakwa Raya hanya membangkitkan satu isu sahaja iaitu mengenai kekhilafan hakim bicara yang memutuskan tidak terbuktinya niat bersama di antara pelaku-pelaku jenayah tersebut.</p>
    <p>
      <b>[36]</b> Mengenai niat bersama, hakim bicara telah membuat dapatan pada ms 150 Rekod Rayuan:</p>
    <blockquote>
    </blockquote>
    <p>
      <b>[37]</b> Dan seterusnya pada ms 153-154 Rekod Rayuan yang sama, hakim bicara telah mengulas lebih lanjut mengenai niat bersama dan berkata:</p>
    <blockquote>
    </blockquote>
    <p>
      <b>[38]</b> Di dalam hujahannya untuk menyangkal dapatan hakim bicara, Timbalan Pendakwa Raya berkenaan hanya telah merujuk semula kepada keterangan SP7. Malah beliau telah cuba membacakan hampir keseluruhan keterangan SP7 tetapi mahkamah tidak membenarkannya.</p>
    <p>
      <b>[39]</b> Timbalan Pendakwa Raya menekankan kepada kehadiran responden semasa perkenalan dibuat oleh Zul kepada SP7 dan kehadiran responden di kereta AEQ 5321 dan berdiri di hadapan bonet kereta tersebut ketika serbuan dan tangkapan dibuat. Timbalan Pendakwa Raya juga menghujahkan bahawa responden bukan hanya sekadar hadir di tempat kejadian tetapi telah berperanan dalam transaksi dadah tersebut.</p>
    <p>
      <b>[40]</b> Kami telah meneliti keterangan SP7 dengan terperinci dan cuba mencari keterangan yang boleh meyokong hujahan Timbalan Pendakwa Raya tersebut. Tetapi kami tidak berjaya.</p>
    <p>
      <b>[41]</b> Sebaliknya dalam penelitian kami terhadap penemuan hakim bicara mengenai isu niat bersama ini, kami bersetuju dengan dapatan beliau. Kami tidak bercadang untuk mengulas lebih lanjut mengenai <LINK HREF="legislationSectiondisplayed.aspx?MY_ACTS_1997_574;34.;;">s 34 Kanun Keseksaan</LINK> dan memadailah dengan kami menyatakan bahawa pemahaman hakim bicara mengenai undang-undang berkenaan dengan niat bersama di bawah <LINK HREF="legislationSectiondisplayed.aspx?MY_ACTS_1997_574;34.;;">s 34 Kanun Keseksaan</LINK> adalah betul. Rujukan hakim bicara kepada kes <LINK HREF="case_notes/showcase.aspx?pageid=MLRA_2004_2_441;"><i>Sabarudin Non v. PP &amp; Other Appeals</i> [2004] 2 MLRA 441</LINK>; [2005] 4 MLJ 37; [2005] 1 CLJ 466; [2005] 1 AMR 4 dan satu kes lain <LINK HREF="case_notes/showcase.aspx?pageid=MLRA_2006_2_185;"><i>Tarmizi Yaacob &amp; Satu Lagi lwn. PP</i> [2006] 2 MLRA 185</LINK>; [2006] 6 MLJ 197; [2006] 4 CLJ 472; [2006] 5 AMR 660 mengenai isu yang sama adalah bertepatan.</p>
    <p>
      <b>[42]</b> Kami bersetuju tiada terdapat apa-apa salah arah dan kekhilafan hakim bicara di dalam memutuskan bahawa keterangan yang dikemukakan oleh pihak pendakwaan telah gagal untuk membuktikan terdapatnya niat bersama di antara pelaku-pelaku jenayah tersebut.</p>
    <p>
      <b>[43]</b> Tiada terdapat apa-apa merit di dalam rayuan terhadap pelepasan dan pembebasan responden di dalam rayuan ini dan rayuan ini adalah ditolak. Perintah hakim bicara melepas dan membebaskan responden adalah disahkan.</p>
  </JUDGMENT>
</MLRA_2015_1_74>