<MLRA_2015_1_161>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2014_1_1178</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>MLRAU_2014_266</UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>MARIELLE GONZALES lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Azahar Mohamed, Rohana Yusof, Zakaria Sam HHMR</JUDGE_NAME>
  <JUDGMENT_NUMBER>[Rayuan Jenayah No: B-05-250-10-2012]</JUDGMENT_NUMBER>
  <JUDGMENT_DATE>20 Jun 2014</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="legislationSectiondisplayed.aspx?MY_ACTS_1980_234;39B.;;">Akta Dadah Berbahaya 1952 - Seksyen 39B(1)(a)</LINK> - Rayuan terhadap sabitan dan hukuman mati atas dua pertuduhan mengedar dadah berbahaya 927 gram heroin dan 117 gram monoacetylmorphines - Sama ada terdapat perbezaan dalam timbangan berat kasar dadah tersebut - Sama ada rantaian pergerakan dadah terputus - Sama ada perayu mempunyai pengetahuan dan milikan - Sama ada hakim bicara terkhilaf menerima keterangan DNA atas pakaian yang tidak pernah diuji pakai oleh perayu</i>
      </p>
    </CATCHWORDS>
    <p>Perayu telah didapati bersalah dan dihukum mati atas dua pertuduhan mengedar dadah berbahaya 927 gram heroin dan 117 gram monoacetylmorphines di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) Akta Dadah Berbahaya 1952 ('ADB')</LINK>. Fakta kes menunjukkan bahawa perayu ditahan di kaunter daftar masuk LCCT di Kuala Lumpur International Airport, Sepang, Selangor di mana perayu telah membawa sebuah beg yang kemudiannya didapati mengandungi dadah berbahaya tersebut. Perayu kini merayu atas alasan bahawa terdapat perbezaan dalam timbangan berat kasar dadah tersebut dan perayu tidak mempunyai pengetahuan dan milikan. Juga, hakim bicara terkhilaf menerima keterangan DNA atas pakaian di dalam beg tersebut yang tidak pernah diuji pakai oleh perayu.</p>
    <p>
      <b>Diputuskan</b>, menolak rayuan:</p>
    <p>
      <b>(1)</b> Mahkamah menerima penjelasan ahli kimia SP3 bahawa alat timbang yang digunakannya telah dikalibrasi dan juga penjelasan pegawai tangkapan SP4 bahawa alat timbang digital yang digunakannya di IPD Sepang tidak pasti sama ada telah dikalibrasi. Lagi, keterangan menunjukkan bahawa rantaian pergerakan dadah tidak terputus. Dadah yang di rampas oleh SP4 adalah dadah yang sama yang telah dianalisa oleh SP3. Maka isu timbangan berat kasar dadah yang berbeza jelas tidak bermerit. (perenggan-perenggan 17-25)</p>
    <p>
      <b>(2)</b> Perayu telah gagal dalam pembelaannya bahawa beliau adalah "innocent carrier". Tiada perlu perayu membawa beg untuk seorang yang bernama Joe sekiranya beliau hendak ke Vietnam bagi tujuan memperbaharui visanya. Adalah juga tidak masuk akal untuk membawa beg untuk orang yang tidak dikenali iaitu Joe, yang baru pertama kali dikatakan di temui di Kepong. Selain itu, beg tersebut tidak berkunci dan perayu mempunyai banyak peluang untuk memutuskan kandungan beg apabila beliau menginap di hotel. Tambahan pula perayu sepatutnya sudah boleh mengesyaki ada sesuatu yang tidak kena apabila dengan hanya membawa satu beg ke Vietnam beliau akan dibayar sehingga beribu ringgit. Semestinya beg tersebut mengandungi barang salah untuk diseludup. (perenggan-perenggan 47-48)</p>
    <p>
      <b>(3)</b> Pembelaan perayu lebih meragukan apabila saksinya sendiri, SD3, yang mengakui dirinya juga dipanggil Joe menafikan keterangan perayu bahawa beliau telah memberikan beg tersebut kepada perayu. Menurutnya seorang yang bernama Chuboy yang memberikan beg tersebut kepada perayu. Pembelaan perayu bahawa beliau hanyalah "innocent carrier" juga telah dipatahkan oleh kenyataan beramarannya sendiri di mana beliau mengakui telah membawa beg ke Vietnam bukan sekali tetapi dua kali di mana beliau telah ditawarkan upah dengan begitu lumayan iaitu tiket penerbangan pergi dan balik ke Vietnam, hotel penginapan dan wang saku beribu ringgit untuk setiap kali penghantaran. Ini sudah pasti boleh menimbulkan syak wasangka kepadanya. Perayu dengan jelasnya bukan "innocent carrier". Beliau tahu bahawa kandungan beg yang dibawanya adalah dadah berbahaya. (perenggan-perenggan 50-51)</p>
    <p>
      <b>(4)</b> Walaupun hakim bicara telah tersalah arah dirinya dalam menerima keterangan DNA atas pakaian yang tidak pernah diuji pakai oleh perayu, namun keterangan-keterangan lain cukup kuat terhadap perayu untuk mensabitkannya dengan kesalahan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) ADB</LINK>. Justeru, adalah wajar mahkamah menggunakan proviso kepada <LINK HREF="legislationSectiondisplayed.aspx?MY_ACTS_1964_91;60.;;">s 60(1) Akta Mahkamah Kehakiman 1964</LINK> dan mengesahkan sabitan dan hukuman walaupun terdapat salah arahan oleh hakim bicara. (perenggan-perenggan 53-54)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRH_1956_1_44;">Chan Pean Leon v. PP [1956] 1 MLRH 44</LINK>; [1956] 1 MLJ 237 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2010_1_358;">Hoh Bon Tong v. PP [2010] 1 MLRA 358</LINK>; [2010] 5 CLJ 240 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2007_1_568;">PP v. Abdul Rahman Akif [2007] 1 MLRA 568</LINK>; [2007] 5 MLJ 1; [2007] 4 CLJ 337 (dirujuk)</i>
      </p>
      <p>
        <i>PP v. Hla Win [1995] 2 SLR 424 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2008_1_548;">Teh Hock Leong v. PP [2008] 1 MLRA 548</LINK>; [2010] 1 MLJ 741; [2008] 4 CLJ 764 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2006_1_844;">Wjchai Onprom v. PP [2006] 1 MLRA 844</LINK>; [2006] 5 MLJ 415; [2006] 3 CLJ 724; [2006] 5 AMR 119 (dirujuk)</i>
      </p>
      <p>
        <i>Zulfikar Mustaffah v. PP [2001] 1 SLR 633 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1964_91;60.;;">Courts of Judicature Act 1964, s 60(1)</LINK>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;2.;;">Dangerous Drugs Act 1952, ss 2</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)(a), (2)</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Martin Tay; Tetuan Martin Tay &amp; Co</i>
      </p>
      <p>
        <i>Bagi pihak responden: Kwan Lisa TPR</i>
      </p>
    </COUNSELS>
    <VERDICT>
      <p>
        <i>[Menolak rayuan.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Zakaria Sam HMR:</b>
    </p>
    <p>
      <b>[1]</b> Perayu seorang warganegara Filipina, menghadapi dua pertuduhan iaitu pada 28 Mac 2010 jam lebih kurang 4.00 pagi bertempat di pondok polis Low Cost Carrier Terminal (LCCT), Kuala Lumpur International Airport, Sepang, Selangor mengedar dadah berbahaya iaitu:</p>
    <blockquote>
    </blockquote>
    <p>suatu kesalahan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) Akta Dadah Berbahaya 1952 (ADB)</LINK> dan boleh dihukum di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(2) ADB</LINK>.</p>
    <p>
      <b>[2]</b> Perayu telah didapati bersalah dan disabitkan di atas kedua-dua pertuduhan dan dihukum mati.</p>
    <p>
      <b>[3]</b> Terhadap keputusan ini perayu mengemukakan rayuan ini.</p>
    <p>
      <b>Kes Pendakwaan</b>
    </p>
    <p>
      <b>[4]</b> Pada 28 Mac 2010 jam lebih kurang 3.00 pagi SP4 telah memberikan taklimat kepada anggota-anggotanya di Bahagian Narkotik KLIA untuk satu penugasan operasi dadah. Pemerhatian telah dilakukan selama lebih kurang setengah jam dengan berfokuskan kaunter daftar masuk LCCT.</p>
    <p>
      <b>[5]</b> Lebih kurang jam 4.00 pagi, SP4 yang berada berhampiran dengan kaunter nombor 38 telah melihat perayu bersendirian sedang membawa sebuah beg beroda berwarna hitam jenama Pierre Cardin (P33) di kawasan kaunter tersebut.</p>
    <p>
      <b>[6]</b> SP4 telah menahan perayu dan memperkenalkan dirinya polis sambil menunjukkan kad kuasanya. Tanpa membantah perayu mengikuti SP4 dan anggotanya ke Pondok Polis LCCT. Perayu menarik sendiri beg P33.</p>
    <p>
      <b>[7]</b> Di bilik pemeriksaan Pondok Polis LCCT, SP4 memeriksa P33. Di dalam beg P33, SP4 dapati ada satu lagi beg pakaian jenama Fashionable (P34) yang terletak di bahagian atas sekali di dalam P33.</p>
    <p>
      <b>[8]</b> Di bawah P34 di dalam beg P33 terdapat pakaian-pakaian yang disusun rapi. SP4 telah mengeluarkan pakaian tersebut satu persatu sehingga P33 kosong. P33 diperiksa dengan teliti dan didapati pada lantai P33 ada kesan gam dan didapati ketebalan sebahagian lantai P33 adalah luar biasa. SP4 juga merasakan berat beg P33 lebih berat dari beg biasa.</p>
    <p>
      <b>[9]</b> SP4 telah mengumpil bahagian lantai P33 dan telah menemui satu paket plastik yang ada kertas timah (P30). SP4 telah menoreh permukaan P30 menggunakan pisau dan melihat di dalamnya terdapat serbuk yang disyaki dadah.</p>
    <p>
      <b>[10]</b> Perayu telah ditahan dan barang-barang yang dikeluarkan dari P33 dimasukkan semula ke dalamnya dan dizipkan. Perayu serta barang rampasan dibawa ke IPD Sepang di mana satu senarai bongkar (P32) telah dikeluarkan kepada perayu.</p>
    <p>
      <b>[11]</b> Di IPD Sepang perayu dan barang-barang yang dirampas oleh SP4 telah diserahkan kepada pegawai penyiasat, SP7 melalui satu Borang Serah Menyerah (P41) di antara kedua mereka.</p>
    <p>
      <b>[12]</b> Sebelum serahan kepada SP7, SP4 telah membuat timbangan ke atas P30 dan mendapati berat kasarnya adalah 2000 gram. Timbangan ini dilakukan di IPD Sepang dengan menggunakan alat timbang digital yang ada disitu.</p>
    <p>
      <b>[13]</b> SP3 Ahli Kimia telah mengesahkan berat dadah seperti di pertuduhan pertama dan kedua.</p>
    <p>
      <b>[14]</b> Di akhir kes pendakwaan, hakim perbicaraan memutuskan kes <i>prima facie</i> telah dibuktikan terhadap perayu di mana perayu jelas mempunyai milikan jagaan dan kawalan ke atas dadah tersebut.</p>
    <p>
      <b>Rayuan</b>
    </p>
    <p>
      <b>[16]</b> Di hadapan mahkamah ini peguam perayu telah membangkitkan empat isu iaitu:</p>
    <blockquote>
    </blockquote>
    <p>
      <b>Keputusan</b>
    </p>
    <p>
      <b>Isu Pertama - Timbangan Berat Kasar Dadah Yang Berbeza</b>
    </p>
    <p>
      <b>[17]</b> SP4 (pegawai tangkapan) mengatakan berat kasar dadah yang ditimbangnya adalah 2000 gram. Timbangan ahli kimia (SP3) pula berat kasar barang kes adalah 2109.3 gram. Terdapat perbezaan sebanyak 109.3 gram. Menurut peguam perayu tiada penjelasan mengenai perbezaan berat ini.</p>
    <p>
      <b>[18]</b> Menurut SP4 beliau menimbang barang kes tersebut dengan alat timbang digital yang ada di IPD Sepang. Beliau tidak pasti sama ada alat timbang tersebut telah di kalibrasi.</p>
    <p>
      <b>[19]</b> SP3 pula mengatakan beliau telah menimbang kertas dan kandungannya dengan menggunakan alat timbang yang telah dikalibrasi.</p>
    <p>
      <b>[20]</b> Kami berpuashati dengan penjelasan yang ada, iaitu alat timbang yang digunakan oleh SP3 telah dikalibrasi sedangkan alat timbang digital di IPD itu tidak pasti sama ada telah di kalibrasi.</p>
    <p>
      <b>[21]</b> Suatu cara lagi untuk menentukan identiti dadah ialah dengan melihat sama ada rantaian pergerakan dadah terputus atau tidak.</p>
    <p>
      <b>[22]</b> Peguam perayu menghujjahkan SP4 tidak memberikan sebarang keterangan mengenai kawalan atau pergerakan dadah semasa SP4 tiba di IPD Sepang sehingga diserahkan kepada SP7.</p>
    <p>
      <b>[23]</b> Isu ini telah dijawab oleh hakim perbicaraan di perenggan tiga penghakimannya.</p>
    <blockquote>
    </blockquote>
    <p>
      <b>[24]</b> Kami berpuashati dengan dapatan hakim perbicaraan bahawa dadah yang di rampas oleh SP4 adalah dadah yang sama yang telah di analisa oleh SP3.</p>
    <p>
      <b>[25]</b> Isu ini jelas tidak bermerit.</p>
    <p>
      <b>Isu Kedua Dan Ketiga - Pengetahuan Dan Milikan</b>
    </p>
    <p>
      <b>[26]</b> Kedua-dua isu ini diuruskan bersama-sama kerana berhubung kait.</p>
    <p>
      <b>[27]</b> Peguam perayu berhujjah hakim perbicaraan telah terkhilaf membuat dapatan bahawa perayu mempunyai pengetahuan mengenai dadah tersebut. Keterangan SP4 menunjukkan bahawa perayu telah memberi kerjasama semasa ditahan sehingga beg P33 diperiksa oleh SP4. Malah perayu sendiri yang membawa P33 ke pondok polis seperti yang diarahkan oleh SP4. Perayu hanya kelihatan takut selepas dadah ditemui bukan sebelumnya. Keterangan sebegini tidak semestinya menunjukkan bahawa perayu mempunyai pengetahuan mengenai P30. Carrying and concealing tidak memadai tanpa pengetahuan mengenai dadah. Tiada overt act untuk menyokong satu sabitan pengedaran dadah seperti dalam <LINK HREF="legislationSectiondisplayed.aspx?MY_ACTS_1980_234;2.;;">s 2 ADB</LINK>. Tanpa overt act ianya tidak lebih dari passive possession.</p>
    <p>
      <b>[28]</b> Di dalam kes <LINK HREF="case_notes/showcase.aspx?pageid=MLRH_1956_1_44;"><i>Chan Pean Leon v. PP</i> [1956] 1 MLRH 44</LINK>; [1956] 1 MLJ 237 telah diputuskan:</p>
    <blockquote>
    </blockquote>
    <p>
      <b>[29]</b> Dalam kes <LINK HREF="case_notes/showcase.aspx?pageid=MLRA_2008_1_548;"><i>Teh Hock Leong v. PP</i> [2008] 1 MLRA 548</LINK>; [2010] 1 MLJ 741; [2008] 4 CLJ 764, Mahkamah Rayuan menyatakan:</p>
    <blockquote>
    </blockquote>
    <p>
      <b>[30]</b> Dapatan hakim perbicaraan mengenai pemilikan dapat di lihat di perenggan-perenggan berikut:</p>
    <blockquote>
    </blockquote>
    <p>
      <b>[31]</b> Di dalam kes <LINK HREF="case_notes/showcase.aspx?pageid=MLRA_2007_1_568;"><i>PP v. Abdul Rahman Akif</i> [2007] 1 MLRA 568</LINK>; [2007] 5 MLJ 1; [2007] 4 CLJ 337, Mahkamah Persekutuan telah menggunakan prinsip dalam kes <i>Zulfikar Mustaffah v. PP</i> [2001] 1 SLR 633 yang mengatakan:</p>
    <blockquote>
    </blockquote>
    <p>
      <b>[32]</b> Hakim perbicaraan telah memutuskan (di ms 284 Rekod Rayuan):</p>
    <blockquote>
    </blockquote>
    <p>
      <b>[33]</b> Ini menunjukkan hakim perbicaraan menerima kredibiliti saksi-sakti pendakwaan.</p>
    <p>
      <b>[34]</b> Mahkamah Rayuan di dalam kes <LINK HREF="case_notes/showcase.aspx?pageid=MLRA_2006_1_844;"><i>Wjchai Onprom v. PP</i> [2006] 1 MLRA 844</LINK>; [2006] 5 MLJ 415; [2006] 3 CLJ 724; [2006] 5 AMR 119 telah memutuskan (di ms 848):</p>
    <blockquote>
    </blockquote>
    <p>
      <b>[35]</b> Keputusan hakim perbicaraan bahawa pihak pendakwaan telah berjaya membuktikan kes <i>prima facie</i> adalah betul.</p>
    <p>
      <b>[36]</b> Perayu dalam memberi keterangan bersumpahnya telah menafikan mempunyai pengetahuan tentang dadah berkenaan.</p>
    <p>
      <b>[37]</b> Perayu telah datang ke Malaysia pada 5 Mac 2010 dengan perbelanjaan sendiri. Beliau berkelulusan kejuruteraan komputer dan datang ke negara ini mencari pekerjaan sebagai pemasang komputer.</p>
    <p>
      <b>[38]</b> Beliau telah keluar dari Malaysia ke Vietnam pada 7 Mac 2010 dan kembali pada 20 Mac 2010. Pembelian tiket perjalanan perayu ke Vietnam dibiayai sepenuhnya oleh rakan kenalannya yang juga memberinya wang tunai USD200 sebagai perbelanjaan peribadi selama berada di sana.</p>
    <p>
      <b>[39]</b> Melalui percakapan beramarannya (exh D44) yang dikemukakan oleh perayu sendiri, perayu mengatakan kawannya, Te Diana (Diana) juga seorang Filipina telah berjanji untuk mendapatkan permit kerja dan juga pekerjaan untuknya.</p>
    <p>
      <b>[40]</b> Pada 27 Mac 2010 jam 9.00 malam, Diana telah menelefon dan memberitahunya bahawa tiket penerbangan perayu ke Vietnam telah sedia dan Diana mengarahkan perayu berjumpa dengan lelaki kulit hitam bernama Joe di Carrefour, Kepong untuk mengambil tiket tersebut. Tiket tersebut adalah untuk perayu keluar dari Malaysia kerana visanya akan tamat pada 5 April 2010 dan selepas itu boleh masuk semula ke Malaysia.</p>
    <p>
      <b>[41]</b> Malam itu perayu telah pergi ke Carrefour, Kepong dan bertemu dengan Joe seperti yang dijanjikan. Joe telah menyerahkan kepadanya USD250, tiket penerbangan ke Vietnam dan sebuah beg beroda (iaitu P33). Joe telah berjanji setelah perayu selesai membuat penyerahan beliau akan membayar permit kerja perayu dan juga memberi perayu USD1000 sekembalinya perayu ke Malaysia.</p>
    <p>
      <b>[42]</b> Pada 28 Mac 2010 jam 4.00 pagi, perayu di tangkap di LCCT di kaunter daftar masuk berhampiran kaunter 38.</p>
    <p>
      <b>[43]</b> Adalah jelas pembelaan perayu bukan sahaja berdasarkan keterangan lisannya tetapi juga percakapan amarannya yang beliau sendiri kemukakan sebagai keterangan sokongan iaitu exh D44.</p>
    <p>
      <b>[44]</b> Ulasan hakim perbicaraan ke atas pembelaan perayu adalah seperti berikut (di ms 287 dan 288 Rekod Rayuan):</p>
    <blockquote>
    </blockquote>
    <p>
      <b>[45]</b> Adalah jelas di sini bahawa perayu mengaku akan membawa beg tersebut ke Vietnam di atas suruhan Joe tanpa mengetahui kandungannya. Secara ringkasnya pembelaan perayu ialah beliau juga adalah 'innocent carrier'.</p>
    <p>
      <b>[46]</b> Di dalam kes <LINK HREF="case_notes/showcase.aspx?pageid=MLRA_2010_1_358;"><i>Hoh Bon Tong v. PP</i> [2010] 1 MLRA 358</LINK>; [2010] 5 CLJ 240, Abdul Malik Ishak HMR dan merujuk kepada kes <i>PP v. Hla Win</i> [1995] 2 SLR 424, telah memutuskan bahawa:</p>
    <blockquote>
    </blockquote>
    <p>
      <b>[47]</b> Kami bersetuju dengan Timbalan Pendakwa Raya yang bijaksana apabila beliau berhujah bahawa perayu telah gagal dalam pembelaannya bahawa beliau adalah innocent carrier kerana:</p>
    <blockquote>
    </blockquote>
    <p>
      <b>[48]</b> Tambahan pula perayu sepatutnya sudah boleh mengesyaki ada sesuatu yang tidak kena apabila dengan hanya membawa satu beg ke Vietnam beliau akan dibayar sehingga beribu ringgit. Semestinya beg tersebut mengandungi barang salah untuk di seludup.</p>
    <p>
      <b>[49]</b> Abdul Malik Ishak HMR di dalam kes <i>Hoh Bon Tong (supra)</i> mengatakan:</p>
    <blockquote>
    </blockquote>
    <p>
      <b>[50]</b> Pembelaan perayu lebih meragukan apabila saksinya sendiri iaitu SD3 (Hyde Anature) yang mengakui dirinya juga di panggil Joe menafikan keterangan perayu bahawa beliau telah memberikan beg tersebut kepada perayu. Menurutnya Chuboy yang memberikan beg tersebut kepada perayu.</p>
    <p>
      <b>[51]</b> Pembelaan perayu bahawa beliau hanyalah innocent carrier juga telah di patahkan oleh kenyataan beramarannya sendiri di mana beliau mengakui telah membawa beg ke Vietnam bukan sekali tetapi dua kali di mana beliau telah di tawarkan upah dengan begitu lumayan iaitu tiket penerbangan pergi dan balik ke Vietnam, hotel penginapan dan wang saku beribu ringgit untuk setiap kali penghantaran. Ini sudah pasti boleh menimbulkan syak wasangka kepadanya. Adalah jelas perayu bukan innocent carrier. Beliau tahu bahawa kandungan beg yang diberinya adalah dadah berbahaya.</p>
    <p>
      <b>Isu Keempat - Keterangan DNA Atas Pakaian</b>
    </p>
    <p>
      <b>[52]</b> Peguambela perayu berhujah perenggan 8 penghakiman hakim perbicaraan iaitu:</p>
    <blockquote>
    </blockquote>
    <p>adalah satu dapatan yang salah kerana pakaian yang dikatakan itu tidak pernah di ujipakai oleh perayu. Hujahan peguam perayu ini turut di sokong oleh Timbalan Pendakwa Raya yang bijaksana.</p>
    <p>
      <b>[53]</b> Kami bersetuju hakim perbicaraan telah tersalah arah dirinya dalam perkara ini.</p>
    <p>
      <b>[54]</b> Walau bagaimanapun kami bersetuju dengan hujahan Timbalan Pendakwa Raya bahawa walaupun tanpa keterangan DNA ini, keterangan-keterangan lain seperti yang telah dibincangkan di atas adalah cukup kuat terhadap perayu untuk mensabitkannya dengan kesalahan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1) ADB</LINK>. Justeru, adalah wajar kami menggunakan proviso kepada <LINK HREF="legislationSectiondisplayed.aspx?MY_ACTS_1964_91;60.;;">s 60(1) Akta Mahkamah Kehakiman 1964</LINK> dan mengesahkan sabitan dan hukuman walaupun terdpat salah arahan oleh hakim perbicaraan.</p>
    <p>
      <b>Kesimpulan</b>
    </p>
    <p>
      <b>[55]</b> Kami telah menghalusi alasan penghakiman hakim perbicaraan dan berpuashati bahawa tidak menyalaharah dirinya di atas isu undang-undang. Beliau telah menimbangkan keterangan kedua-dua pihak dengan cermat dan berhati-hati. Beliau telah memberikan alasan-alasan mengapa beliau menerima atau tidak menerima sesuatu keterangan. Beliau telah mencapai kesimpulan atau keputusan yang betul sabitan dan hukuman adalah selamat.</p>
    <p>
      <b>[56]</b> Kami dengan ini menolak rayuan perayu. Kami mengesahkan sabitan dan hukuman oleh hakim perbicaraan.</p>
  </JUDGMENT>
</MLRA_2015_1_161>