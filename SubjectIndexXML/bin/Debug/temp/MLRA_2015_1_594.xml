<MLRA_2015_1_594>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2014_1_1550</LNS_CITATION>
    <AMR_CITATION>AMR_2015_2_154</AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>MUIDIN MAIDIN lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Balia Yusof Wahi, Mohtarudin Baki, Tengku Maimun Tuan Mat HHMR</JUDGE_NAME>
  <JUDGMENT_NUMBER>[Rayuan Jenayah No: J-05-177-07-2013]</JUDGMENT_NUMBER>
  <JUDGMENT_DATE>15 Disember 2014</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b> Pembunuhan - Keterangan mengikut keadaan - Rayuan terhadap keputusan hakim bicara - Sama ada hakim bicara khilaf apabila mengambil kira keterangan saksi-saksi pendakwaan - Sama ada keterangan saksi-saksi tersebut bercanggah dan tidak kredible - Sama ada hakim bicara khilaf apabila menimbangkan perlakuan perayu sebagai fakta relevan - Sama ada hakim bicara telah menilai keseluruhan keterangan sebelum memutuskan perayu dipanggil membela diri - Sama ada terdapat alasan untuk bercampur tangan dalam dapatan hakim bicara</i>
      </p>
      <p>
        <i>
          <b>
            <SUBJECT_INDEX>Keterangan</SUBJECT_INDEX>:</b> Keterangan mengikut keadaan - Inferen daripada fakta - Perayu disabitkan dengan kesalahan membunuh si mati oleh hakim bicara - Sama ada keseluruhan keterangan mengikut keadaan yang ada mencukupi untuk mensabitkan perayu - Sama ada pihak pendakwaan telah berjaya mewujudkan kes prima facie terhadap perayu - Sama ada terdapat sebarang lompang di dalam kes pendakwaan - Sama ada keterangan mengikut keadaan adalah lengkap yang hanya menjurus kepada kebersalahan perayu</i>
      </p>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b> Pembunuhan - Pembelaan - Alibi - Rayuan terhadap keputusan hakim bicara untuk mengenakan beban ke atas perayu untuk membuktikan pembelaannya - Sama ada hakim bicara telah memberi pertimbangan sewajarnya kepada pembelaan alibi perayu - Sama ada pembelaan alibi perayu berjaya menimbulkan keraguan yang munasabah ke atas kes pendakwaan</i>
      </p>
    </CATCHWORDS>
    <p>Di dalam kes ini, perayu telah dihadapkan di Mahkamah Tinggi dengan pertuduhan membunuh si mati. Pada masa yang material, si mati didapati hilang dan tidak pulang ke flat dimana si mati tinggal ("flat tersebut") selepas keluar berseorangan. Pada masa yang sama, rakan serumah perayu, ("SP14") telah turun dari flat tersebut dan telah melihat perayu datang dari arah sebuah kebun kelapa sawit ("kebun") yang berdekatan flat tersebut dalam keadaan tergesa-gesa. Justeru itu, mayat kanak-kanak telah ditemui di dalam satu lubang di dalam sebuah rumah terbengkalai ("rumah tersebut"), berdekatan kebun tersebut. Ahli Kimia ("SP18") telah mengesahkan bahawa kebarangkalian adalah tinggi bahawa mayat tersebut adalah mayat si mati berdasarkan DNA yang ditemui. Pegawai forensik pula telah mengambil sampel-sampel tanah di kawasan rumah tersebut, dan dirumuskan di dalam laporan kimia bahawa sampel tanah yang diambil daripada motorsikal perayu adalah berpadanan dengan sampel-sampel tanah ("tanah tersebut") yang diambil di kawasan rumah tersebut. Pada leher si mati juga ditemui cebisan kain pelikat terbakar, yang dicamkan oleh SP14 sebagai seakan-akan sama dengan kain pelikat perayu. Di akhir kes pendakwaan, hakim bicara telah membuat dapatan melalui penemuan pelbagai barang kes serta keterangan ikut keadaan yang kukuh dan terutamanya keterangan pakar/saintifik, bahawa terdapat kes <i>prima facie</i> terhadap perayu. Berikutan itu, perayu telah dipanggil membela diri oleh hakim bicara dan telah memberikan pernyataan dari kandang tertuduh serta mengemukakan notis alibi. Di akhir kes, hakim bicara telah memutuskan bahawa perayu gagal menimbulkan keraguan yang munasabah ke atas kes pendakwaan. Justeru itu, hakim bicara telah mensabitkan dan menjatuhkan hukuman mati ke atas perayu. Dalam rayuan ini, perayu telah menghujahkan bahawa: keputusan hakim bicara bersandarkan kepada keterangan SP14 dan SP34 yang merupakan orang terakhir menggunakan motosikal tersebut tidak konklusif kerana terdapat percanggahan; SP14 bukanlah saksi yang kredible; hakim bicara khilaf kerana gagal mengambil kira keterangan ahli kimia, Dr Seah Lay Hong ("SD3") yang menyatakan bahawa tiada profil DNA perayu yang penuh ditemui; hakim bicara khilaf apabila mengambil kira keterangan ketumpatan tanah tersebut sebagai salah satu keterangan ikut keadaan; hakim bicara khilaf apabila mengambil kira keterangan mengenai cebisan kain pelikat yang dikaitkan dengan perayu; hakim bicara khilaf apabila menimbangkan perlakuan perayu sebagai fakta relevan; dan hakim bicara tersalah arah apabila mengenakan beban ke atas perayu untuk membuktikan pembelaan alibinya.</p>
    <p>
      <b>Diputuskan</b> (rayuan perayu ditolak):</p>
    <p>
      <b>(1)</b> Hanya kerana SP14 telah mengambil dadah dan pada mulanya merupakan seorang suspek, bukanlah faktor yang menjejaskan kredibiliti SP14 sebagai seorang saksi. Berikutan itu, tidak terdapat percanggahan material di dalam keterangan di antara SP14 dan SP34 berkenaan keberadaan SP14 di rumah. Keterangan SP14, bukanlah satu-satunya keterangan yang disandarkan oleh hakim bicara di dalam memutuskan terdapatnya kes <i>prima facie</i> terhadap perayu. Hakim bicara telah menilai keseluruhan keterangan saksi-saksi awam, saksi-saksi pakar dan keterangan saintifik dalam memutuskan perayu dipanggil membela diri dan tiada sebarang kekhilafan oleh hakim bicara membuat demikian. (perenggan-perenggan 26, 29 &amp; 30)</p>
    <p>
      <b>(2)</b> Keterangan SD3 tidak menimbulkan sebarang keraguan yang munasabah ke atas kes pendakwaan. SD3 bersetuju bahawa SP18 adalah ahli kimia yang kompeten dan laporan SP18 adalah mengikut garis panduan yang ditetapkan oleh Jabatan Kimia Malaysia. SD3 tidak menyangkal dapatan dan keterangan SP18. Oleh itu, keterangan DNA yang dikemukakan oleh SP18 adalah tidak tergugat. Maka, hakim bicara adalah tepat di dalam memutuskan bahawa keterangan DNA ini adalah keterangan langsung yang kukuh yang membantu keterangan mengikut keadaan bagi kes pendakwaan. (perenggan-perenggan 33 &amp; 35)</p>
    <p>
      <b>(3)</b> Hakim bicara tidak khilaf apabila mengambil kira keterangan ketumpatan tanah tersebut. Di dalam kes-kes yang melibatkan keterangan ikut keadaan, apa yang penting adalah untuk melihat kepada kesemua keterangan dan tidak hanya kepada satu-satu keterangan secara individu (<i>Chan Chwen Kong v. Public Prosecutor (dirujuk)</i>). Selain itu, hakim bicara telah menimbang kemungkinan SP14 dan SP34 yang membawa motosikal perayu ke rumah tersebut di mana mayat si mati dijumpai dan telah menerima keterangan SP14 dan SP34 bahawa mereka tidak ke rumah tersebut. Hakim bicara juga telah menerima keterangan SP34 dan SP14 mengenai cebisan kain pelikat. Maka, tiada alasan untuk bercampur tangan dalam dapatan hakim bicara. (perenggan-perenggan 39, 40 &amp; 42)</p>
    <p>
      <b>(4)</b> Dalam pada itu, hakim bicara tidak khilaf dalam mengambil kira perlakuan perayu sebagai relevan berdasarkan keterangan Penolong Pesuruhjaya Polis, SP27. Dengan pemakaian ujian di dalam kes <i>Balachandran v. PP</i>, keseluruhan keterangan mengikut keadaan yang ada mencukupi untuk mensabitkan perayu jika dia memilih untuk berdiam diri. Justeru it, dapatan hakim bicara adalah betul bahawa pendakwaan telah berjaya mewujudkan kes <i>prima facie</i> terhadap perayu. (perenggan-perenggan 45-46)</p>
    <p>
      <b>(5)</b> Di dalam mengemukakan pembelaan alibi, undang-undang menghendaki perayu menyatakan di dalam notis alibi tempat di mana dia berada pada masa dia dituduh melakukan kesalahan dan untuk perayu memberikan nama-nama dan alamat saksi-saksi yang ingin dipanggil bagi membuktikan alibinya. Undang-undang tidak menghendaki perayu mengemukakan keterangan sokongan lain. Dalam kes ini, hakim bicara telah memberi pertimbangan sewajarnya kepada pembelaan alibi perayu apabila mendapati bahawa pembelaan alibi perayu tidak berjaya menimbulkan keraguan yang munasabah ke atas kes pendakwaan. (perenggan-perenggan 48-50)</p>
    <p>
      <b>(6)</b> Dalam rayuan ini, tidak terdapat sebarang lompang di dalam kes pendakwaan dan keterangan mengikut keadaan adalah lengkap yang hanya menjurus kepada kebersalahan perayu dan tidak mana-mana orang lain. (<i>Magendran Mohan v. PP (diikuti)</i>). Berikutan itu, sabitan terhadap perayu adalah selamat. (perenggan-perenggan 52-54)</p>
    <REFERRED_CASES>
      <p>
        <b>Case(s) referred to:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_2_547;">Balachandran v. PP [2004] 2 MLRA 547</LINK>; [2005] 2 MLJ 301; [2005] 1 CLJ 85; [2005] 1 AMR 321 (diikuti)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1962_1_32;">Chan Chwen Kong v. PP [1962] 1 MLRA 32</LINK>; [1962] 1 MLJ 307 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1983_1_7;">Dato' Mokhtar Hashim &amp; Anor v. PP [1983] 1 MLRA 7</LINK>; [1983] 2 MLJ 232; [1983] CLJ 101 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1987_1_646;">Illian &amp; Anor v. PP [1987] 1 MLRA 646</LINK>; [1988] 1 MLJ 421 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2006_1_1;">Lee Kwai Heong &amp; Anor v. PP [2006] 1 MLRA 1</LINK>; [2006] 2 MLJ 528; [2006] 1 CLJ 1043; [2006] 3 AMR 26 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2012_5_333;">Magendran Mohan v. PP [2012] 5 MLRA 333</LINK>; [2011] 6 MLJ 1; [2011] 1 CLJ 805 (diikuti)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1976_1_562;">PP v. Datuk Haji Harun Haji Idris (No 2) [1976] 1 MLRH 562</LINK>; [1977] 1 MLJ 15 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1985_1_200;">Yau Heng Fang v. PP [1985] 1 MLRA 200</LINK>; [1985] 2 MLJ 335; [1985] CLJ 350 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Legislation referred to:</b>
      </p>
      <p>
        <LINK HREF="legislationSectiondisplayed.aspx?MY_ACTS_1999_593;402A.;;">Criminal Procedure Code, s 402A</LINK>
      </p>
      <p>
        <LINK HREF="legislationSectiondisplayed.aspx?MY_ACTS_1971_56;8.;;">Evidence Act 1950, s 8</LINK>
      </p>
      <p>
        <LINK HREF="legislationSectiondisplayed.aspx?MY_ACTS_1997_574;300.;;">Penal Code, s 300</LINK>
      </p>
    </REFERRED_LEGISLATIONS>
    <COUNSELS>
      <p>
        <b>Counsel:</b>
      </p>
      <p>
        <i>Bagi pihak perayu: Mohd Daud Ismail (Goh Sze Han bersama beliau); Tetuan Daud &amp; Co</i>
      </p>
      <p>
        <i>Bagi pihak responden: Idham Abd Ghani TPR</i>
      </p>
    </COUNSELS>
    <VERDICT>
      <p>
        <i>[Rayuan perayu ditolak.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Tengku Maimun Tuan Mat HMR:</b>
    </p>
    <p>
      <b>[1]</b> Perayu telah dihadapkan dengan pertuduhan berikut di Mahkamah Tinggi Johor Bahru:</p>
    <blockquote>
    </blockquote>
    <p>
      <b>Kes Pendakwaan</b>
    </p>
    <p>
      <b>[2]</b> Pada 1 Mac 2012 jam lebih kurang 11.30 pagi, ibu kepada si mati (SP5) mendapati si mati hilang dan tidak pulang ke rumah selepas keluar berseorangan membeli mi segera dan telur di Blok B Flat Seri Delima, Jalan Suria 47, Seri Alam, Johor. Si mati berumur 4 tahun 9 bulan.</p>
    <p>
      <b>[3]</b> Kali terakhir si mati dilihat oleh Paksa @ bt Kalam (SP6) dan Razali bin Hussain (SP7) ialah pada kira-kira jam 11.00 lebih pagi. Kedua-dua SP6 dan SP7, yang memang mengenali si mati dan keluarga mengesahkan si mati telah datang berseorangan ke kedai runcit mereka untuk membeli dua bungkus Mee Sedap dan telur dan bahawa si mati berada di kedai runcit tidak sampai 10 minit.</p>
    <p>
      <b>[4]</b> Si mati juga dilihat oleh Merlinda (SP8) pada jam lebih kurang 11.20 pagi di bawah Blok A sedang membawa satu beg plastik berwarna merah jambu. SP8 melihat si mati menaiki tangga ketiga manakala SP8 menaiki tangga pertama. Tidak ada orang lain yang kelihatan pada masa itu.</p>
    <p>
      <b>[5]</b> Lanjutan daripada kehilangan si mati, satu laporan polis telah dibuat oleh nenek si mati (SP4).</p>
    <p>
      <b>[6]</b> Pada 1 Mac 2012 kira-kira jam 1.00 tengah hari, rakan serumah perayu, Razmin bin Mosum (SP14) telah bangun dari tidur dan turun ke bawah flat Blok A untuk membuka suis air (sambungan paip haram). Pada masa itu SP14 melihat perayu datang dari arah kebun kelapa sawit dalam keadaan tergesa-gesa. Perayu ada menyapa SP14. Perayu kemudiannya dilihat menuju ke arah tangga ke rumah di mana SP14 dan perayu tinggal.</p>
    <p>
      <b>[7]</b> Pada 8 Mac 2012 kira-kira jam 9.00 pagi satu mayat kanak-kanak telah dijumpai oleh datuk si mati (SP8) bersama sekumpulan penduduk Flat Seri Delima. Ketika mayat ditemui di dalam satu lubang di dalam sebuah rumah terbengkalai, identiti mayat tidak dikenali kerana ia telah rentung.</p>
    <p>
      <b>[8]</b> Pakar Forensik Odontologi (SP24) yang membuat pemeriksaan ke atas mayat menganggarkan umur purata mayat adalah 4.67 tahun, konsisten dengan umur si mati.</p>
    <p>
      <b>[9]</b> Pakar Perubatan Forensik (SP15) yang menjalankan post mortem telah mengambil swab dari 'anus' dan 'vagina' si mati.</p>
    <p>
      <b>[10]</b> Ahli Kimia (SP18) membandingkan spesimen tulang yang diambil daripada mayat (eks P39B(2)) dengan spesimen darah SP5 (eks P39A(2)) dan hasil perbandingan itu mengesahkan bahawa kebarangkalian SP5 adalah ibu si mati adalah 99.9998% berdasarkan data penduduk Melayu di Malaysia. SP18 juga mengesahkan bahawa profil DNA perayu wujud pada 'vaginal swab' dan 'anus swab' si mati.</p>
    <p>
      <b>[11]</b> Pegawai forensik daripada Makmal Forensik, PDRM, Cheras (SP28) telah mengambil sampel-sampel tanah di kawasan rumah terbengkalai di Taman Nusa Damai manakala pegawai penyiasat (SP35) telah menghantar motorsikal perayu JKK 3269 untuk dianalisa. Ahli Kimia (SP17) merumuskan di dalam laporan kimia (eks P65) bahawa sampel tanah yang diambil daripada motorsikal perayu adalah berpadanan dari segi 'soil density gradient' dan warna dengan sampel-sampel tanah yang diambil di kawasan rumah terbengkalai di Taman Nusa Damai.</p>
    <p>
      <b>[12]</b> Pada leher si mati juga ditemui cebisan kain pelikat terbakar, yang dicamkan oleh SP14 sebagai seakan-akan sama dengan kain pelikat perayu. Mengikut SP14, perayu hanya mempunyai sehelai kain pelikat yang digunakan untuk mandi dan tidur. SP35 mengesahkan bahawa tiada kain pelikat lain ditemui berada di dalam bilik perayu.</p>
    <p>
      <b>Dapatan Mahkamah Tinggi</b>
    </p>
    <p>
      <b>[13]</b> Di akhir kes pendakwaan, hakim bicara telah membuat dapatan berikut (Rekod Rayuan Jld 1: ms 13):</p>
    <blockquote>
    </blockquote>
    <p>
      <b>[14]</b> Mengenai elemen ketiga iaitu sama ada kematian si mati adalah disebabkan oleh perbuatan OKT yang terjumlah sama ada di bawah salah satu limb 1 atau limb 3 kepada <LINK HREF="legislationSectiondisplayed.aspx?MY_ACTS_1997_574;300.;;">s 300 Kanun Keseksaan</LINK>, hakim bicara telah menyatakan di ms 14, Rekod Rayuan Jld 1:</p>
    <blockquote>
    </blockquote>
    <p>
      <b>[15]</b> Hakim bicara kemudiannya menimbang keterangan SP6, SP7 dan SP8 yang kali terakhir melihat si mati antara jam 11.00-11.30 pagi pada 1 Mac 2012 dan keterangan SP14 yang menunjukkan perayu datang dari arah kebun kelapa sawit dalam keadaan tergesa-gesa dan keterangan seorang penghuni Flat Seri Delima (SP20) yang menjumpai bungkusan Mee Sedap, telur dan juga selipar di kawasan kebun kelapa sawit, dan membuat rumusan bahawa perayu telah membawa si mati ke kawasan kebun kelapa sawit bertujuan untuk membunuhnya.</p>
    <p>
      <b>[16]</b> Berikut dapatan hakim bicara mengenai kes <i>prima facie</i> terhadap perayu (Rekod Rayuan Jld 1: ms 18):</p>
    <blockquote>
    </blockquote>
    <p>
      <b>[17]</b> Perayu dipanggil membela diri oleh hakim bicara. Perayu telah memberikan pernyataan dari kandang tertuduh (eks D132) dan telah mengemukakan notis alibi. Keterangan perayu telah dirumuskan oleh hakim bicara seperti berikut (Rekod Rayuan Jld 1: ms 29):</p>
    <blockquote>
    </blockquote>
    <p>
      <b>[18]</b> Mengenai notis alibi, hakim bicara menyatakan:</p>
    <blockquote>
    </blockquote>
    <p>
      <b>[19]</b> Di ms 31: Rekod Rayuan Jld 1, hakim bicara menyatakan:</p>
    <blockquote>
    </blockquote>
    <p>
      <b>[20]</b> Hakim bicara memutuskan perayu gagal menimbulkan keraguan yang munasabah ke atas kes pendakwaan. Justeru, hakim bicara telah mensabitkan dan menjatuhkan hukuman mati ke atas perayu. Tidak berpuas hati dengan keputusan tersebut, perayu merayu ke Mahkamah Rayuan.</p>
    <p>
      <b>Di Mahkamah Rayuan </b>
    </p>
    <p>
      <b>[21]</b> Di hadapan kami, peguambela bijaksana mengemukakan alasan-alasan rayuan yang berikut:</p>
    <blockquote>
    </blockquote>
    <p>
      <b>[22]</b> Kesemua alasan kecuali alasan (vi), adalah berkaitan dengan isu sama ada pendakwaan telah membuktikan kes <i>prima facie</i> manakala alasan (vi) adalah berkaitan dengan isu sama ada pembelaan telah berjaya menimbulkan keraguan yang munasabah ke atas kes pendakwaan.</p>
    <p>
      <b>Sama Ada Terdapat Kes Prima Facie Terhadap Perayu</b>
    </p>
    <p>
      <b>[23]</b> Di dalam mencabar keputusan hakim bicara yang mendapati bahawa pendakwaan telah mewujudkan suatu kes <i>prima facie</i> terhadap perayu, peguambela bijaksana berhujah bahawa:</p>
    <blockquote>
    </blockquote>
    <p>
      <b>[24]</b> Sebelum kami membincangkan isu-isu yang dibangkitkan oleh perayu, kami mengambil ingatan pernyataan Mahkamah Persekutuan di dalam kes <LINK HREF="case_notes/showcase.aspx?pageid=MLRA_2004_2_547;"><i>Balachandran v. PP</i> [2004] 2 MLRA 547</LINK>; [2005] 2 MLJ 301; [2005] 1 CLJ 85; [2005] 1 AMR 321 mengenai ujian kes <i>prima facie</i>:</p>
    <blockquote>
    </blockquote>
    <p>
      <b>Keterangan SP14</b>
    </p>
    <p>
      <b>[25]</b> Dihujahkan oleh peguambela bijaksana bahawa adalah tidak selamat untuk bergantung kepada keterangan SP14. SP14, hujah peguambela bijaksana adalah saksi yang berkepentingan kerana turut ditangkap dalam kes kehilangan dan kematian si mati; pada 1 Mac 2012, SP14 menggunakan motorsikal perayu; SP14 pernah bergaduh dengan nenek si mati dan SP14 berada di bawah pengaruh dadah ketika ditangkap oleh polis. Dihujahkan juga oleh peguambela bijaksana bahawa terdapat percanggahan di antara keterangan SP14 dan SP34 tentang keberadaan SP14 di rumah pada tarikh 1 Mac 2012.</p>
    <p>
      <b>[26]</b> Hanya kerana SP14 telah mengambil dadah dan pada mulanya merupakan seorang suspek, pada pendapat kami bukanlah faktor yang menjejaskan kredibiliti SP14 sebagai seorang saksi. Kami mendapati bahawa hakim bicara telah menilai dan menerima keterangan SP14. Tidak ada alasan untuk kami campur tangan dalam soal penilaian keterangan oleh saksi-saksi yang berada di dalam bidangkuasa hakim bicara melainkan hakim bicara itu ternyata khilaf. Kami tidak mendapati adanya sebarang kekhilafan oleh hakim bicara dalam menilai keterangan SP14 (lihat <LINK HREF="case_notes/showcase.aspx?pageid=MLRA_1983_1_7;"><i>Dato' Mokhtar Hashim &amp; Anor v. Public Prosecutor</i> [1983] 1 MLRA 7</LINK>; [1983] 2 MLJ 232; [1983] CLJ 101; <LINK HREF="case_notes/showcase.aspx?pageid=MLRA_2006_1_1;"><i>Lee Kwai Heong &amp; Anor v. PP</i> [2006] 1 MLRA 1</LINK>; [2006] 2 MLJ 528; [2006] 1 CLJ 1043; [2006] 3 AMR 26; <LINK HREF="case_notes/showcase.aspx?pageid=MLRH_1976_1_562;"><i>PP v. Datuk Haji Harun Haji Idris</i> (No 2) [1976] 1 MLRH 562</LINK>; [1977] 1 MLJ 15).</p>
    <p>
      <b>[27]</b> Berkenaan keterangan SP14 dan SP34 yang dikatakan bercanggah, peguambela bijaksana merujuk kepada keterangan SP14 yang menyatakan (Rekod Rayuan Jld 1: ms 75):</p>
    <blockquote>
    </blockquote>
    <p>
      <b>[28]</b> Manakala keterangan SP34 pula seperti berikut (Rekod Rayuan Jld 2: ms 290-291):</p>
    <blockquote>
    </blockquote>
    <p>
      <b>[29]</b> Pada pendapat kami tidak terdapat percanggahan material di dalam keterangan di antara SP14 dan SP34 berkenaan keberadaan SP14 di rumah. SP14 mengatakan dia turun ke bawah untuk membuka suis air pada jam 1.00 tengahari. SP34 pula tidak mengetahui sama ada SP14 ada keluar rumah antara jam 12.00-1.00 tengahari. Tindakan SP14 yang hanya turun ke bawah untuk membuka suis air tidak boleh dikatakan tidak berada di rumah pada waktu pagi dan tengahari pada hari 1 Mac 2012 tersebut.</p>
    <p>
      <b>[30]</b> Seterusnya, kami mendapati bahawa keterangan SP14 yang antara lainnya menyatakan perayu dilihat berjalan tergesa-gesa dari ladang kelapa sawit pada hari si mati hilang dan cebisan kain pada leher si mati seakan-akan sama dengan kain pelikat perayu, bukanlah satu-satunya keterangan yang disandarkan oleh hakim bicara di dalam memutuskan terdapatnya kes <i>prima facie</i> terhadap perayu. Hakim bicara telah menilai keseluruhan keterangan saksi-saksi awam, saksi-saksi pakar dan keterangan saintifik dalam memutuskan perayu dipanggil membela diri.</p>
    <p>
      <b>Keterangan DNA</b>
    </p>
    <p>
      <b>[31]</b> Pakar perubatan forensik (SP15) yang menjalankan post mortem ke atas mayat si mati telah mengambil 'vagina swab' dan 'anus swab'. SP15 menyatakan bahawa walaupun bahagian sekeliling hangus, bahagian dalam masih dalam keadaan baik. 'vagina swab' dan 'anus swab' ini kemudiannya dianalisa oleh ahli kimia (SP 18) yang mendapati terdapat DNA perayu di dalamnya.</p>
    <p>
      <b>[32]</b> Hujahan peguambela bijaksana ialah hakim bicara khilaf kerana gagal mengambil kira keterangan ahli kimia, Dr Seah Lay Hong (SD3) yang menyatakan bahawa tiada profil DNA perayu yang penuh ditemui di dalam dubur dan kemaluan mangsa.</p>
    <p>
      <b>[33]</b> Hujahan peguambela perayu pada pendapat kami tidak bermerit. Kami mendapati bahawa keterangan SD3 tidak menimbulkan sebarang keraguan yang munasabah ke atas kes pendakwaan. SD3 bersetuju bahawa SP18 adalah ahli kimia yang kompeten dan laporan SP18 di eks P69 adalah mengikut garis panduan yang ditetapkan oleh Jabatan Kimia Malaysia.</p>
    <p>
      <b>[34]</b> Keterangan SP18 tentang 'vaginal swab' dan 'anus swab' (Rekod Rayuan Jld 1: ms 157) ialah:</p>
    <blockquote>
    </blockquote>
    <blockquote>
    </blockquote>
    <blockquote>
    </blockquote>
    <p>
      <b>[35]</b> SD3 tidak menyangkal dapatan dan keterangan SP18. Malahan SD3 di dalam keterangannya (Rekod Rayuan Jld 2: ms 348) menyatakan bahawa: "In term of chances its 700 billion that Muidin is a contributor.". Dan di ms 349: "It looks as if the founding (sic) made by Cik Aedrieanie is not conclusive but that how the DNA analysis is all about. She can only conclude it that way.". Dalam keadaan itu, kami mendapati bahawa keterangan DNA yang dikemukakan oleh SP18 adalah tidak tergugat. SP18 telah menunjukkan bahawa analisa ke atas 'vaginal swab' dan 'anus swab' adalah berpadanan dengan profil DNA perayu seorang sahaja dan tiada penemuan DNA orang lain selain daripada DNA perayu. Kami mendapati bahawa hakim bicara adalah tepat di dalam memutuskan bahawa keterangan DNA ini adalah keterangan langsung yang kukuh yang membantu keterangan mengikut keadaan bagi kes pendakwaan.</p>
    <p>
      <b>Tanah Pada Motorsikal Perayu Yang Berpadanan Dengan Sampel Tanah Di Kawasan Rumah Terbengkalai</b>
    </p>
    <p>
      <b>[36]</b> Sampel tanah di mana mayat dijumpai telah diambil oleh SP28 dan dianalisa oleh SP17 bersama-sama motorsikal perayu. Dapatan hakim bicara mengenai persamaan tanah pada motorsikal perayu dengan tanah yang diperolehi di tempat mayat si mati dijumpai adalah seperti berikut (ms 20-21:Rekod Rayuan Jld 1):</p>
    <blockquote>
    </blockquote>
    <p>
      <b>[37]</b> Dihujahkan oleh peguambela bijaksana bahawa keterangan SP17 berkenaan ketumpatan tanah tidak boleh diterima kerana SP17 sendiri tidak dapat menyatakan secara konklusif bahawa tanah yang diperolehi daripada motorsikal perayu adalah sama seperti tanah yang berada di tempat mayat dijumpai. Peguambela juga berhujah bahawa hakim bicara turut gagal mengambilkira fakta bahawa SP14 dan SP34 merupakan orang terakhir dilihat menggunakan motorsikal milik perayu di dalam mengaitkan perayu dengan tempat kejadian.</p>
    <p>
      <b>[38]</b> Berhubung ketumpatan tanah, SP17 memberi keterangan (Rekod Rayuan Jld 1: ms 124) bahawa:</p>
    <blockquote>
    </blockquote>
    <p>
      <b>[39]</b> Kami bersetuju bahawa SP17 menyatakan ujian ketumpatan itu tidak konklusif namun kami berpendapat hakim bicara tidak khilaf apabila mengambil kira keterangan ketumpatan tanah sebagai salah satu keterangan ikut keadaan yang membantu kes pendakwaan. Di dalam kes-kes yang melibatkan keterangan ikut keadaan, yang penting adalah untuk melihat kepada kesemua keterangan dan tidak hanya kepada satu-satu keterangan secara individu seperti dinyatakan di dalam kes <LINK HREF="case_notes/showcase.aspx?pageid=MLRA_1962_1_32;"><i>Chan Chwen Kong v. Public Prosecutor</i> [1962] 1 MLRA 32</LINK>; [1962] 1 MLJ 307:</p>
    <blockquote>
    </blockquote>
    <p>
      <b>[40]</b> Hakim bicara telah menimbang kemungkinan SP14 dan SP34 yang membawa motorsikal perayu ke tempat di mana mayat dijumpai. Hakim bicara telah menerima keterangan SP14 dan SP34 bahawa mereka tidak ke tempat tersebut. Tidak ada alasan untuk kami campur tangan dalam dapatan hakim bicara yang mempercayai keterangan SP14 dan SP34. Lebih-lebih lagi apabila kain batik yang mana penduduk flat mengesyaki SP14 dan SP34 membawa sesuatu di dalamnya, tidak mengandungi DNA profil yang berpadanan dengan profil si mati (lihat eks P69 di ms 757, Rekod Rayuan Jld IV).</p>
    <p>
      <b>Cebisan Kain Pelikat</b>
    </p>
    <p>
      <b>[41]</b> Mengenai cebisan kain pelikat, dihujahkan oleh peguambela bijaksana bahawa ia juga tidak boleh dikaitkan dengan perayu kerana cebisan kain itu tidak boleh dicamkan.</p>
    <p>
      <b>[42]</b> Hakim bicara telah menerima keterangan SP35 bahawa beliau telah merujuk satu cebisan kain dari tubuh si mati kepada SP14 dan SP14 telah mengecam cebisan kain tersebut sebagai kain pelikat perayu (Rekod Rayuan Jld III: ms 305). SP14 sendiri mengesahkan bahawa beliau boleh mengecam kain pelikat perayu. Sekali lagi tidak ada sebab bagi kami untuk mengganggu dapatan hakim bicara yang menerima keterangan SP14 dan SP35 tentang cebisan kain itu.</p>
    <p>
      <b>Perlakuan Perayu </b>
    </p>
    <p>
      <b>[43]</b> Peguambela bijaksana turut mencabar dapatan hakim bicara yang berikut mengenai perlakuan perayu (Rekod Rayuan Jld 1: ms 22):</p>
    <blockquote>
    </blockquote>
    <p>
      <b>[44]</b> Dihujahkan oleh peguambela bijaksana bahawa hakim bicara khilaf apabila menggunapakai <LINK HREF="legislationSectiondisplayed.aspx?MY_ACTS_1971_56;8.;;">s 8 Akta Keterangan 1950</LINK> dengan menyatakan bahawa perayu telah memandu arah pihak polis ke tempat kejadian walaupun tempat kejadian tersebut telah dijumpai oleh pihak polis terlebih dahulu.</p>
    <p>
      <b>[45]</b> Kami tidak bersetuju dengan peguambela bijaksana. Kami mendapati bahawa hakim bicara tidak khilaf dalam mengambilkira perlakuan perayu sebagai relevan berdasarkan keterangan SP27 yang berikut (Rekod Rayuan Jld II: ms 218, 222-223):</p>
    <blockquote>
    </blockquote>
    <p>
      <b>[46]</b> Dengan pemakaian ujian di dalam kes <i>Balachandran (supra)</i>, kami mendapati keseluruhan keterangan mengikut keadaan yang ada mencukupi untuk mensabitkan perayu jika dia memilih untuk berdiam diri. Justeru dapatan hakim bicara adalah betul bahawa pendakwaan telah berjaya mewujudkan kes <i>prima facie</i> terhadap perayu.</p>
    <p>
      <b>Sama Ada Pembelaan Telah Menimbulkan Keraguan Yang Munasabah Ke Atas Kes Pendakwaan </b>
    </p>
    <p>
      <b>[47]</b> Mengenai pembelaan alibi, peguambela bijaksana berhujah bahawa hakim bicara tersalah arah apabila mengenakan beban ke atas perayu untuk membuktikan pembelaan alibinya. Hujahan ini berasaskan dapatan hakim bicara bahawa tidak terdapat keterangan sokongan lain seperti laporan polis ataupun saksi bebas yang lainnya untuk mengesahkan saksi alibi (lihat Rekod Rayuan Jld 1: ms 32-33).</p>
    <p>
      <b>[48]</b> Di dalam mengemukakan pembelaan alibi, undang-undang menghendaki perayu menyatakan di dalam notis alibi tempat di mana dia berada pada masa dia dituduh melakukan kesalahan dan untuk perayu memberikan nama-nama dan alamat saksi-saksi yang ingin dipanggil bagi membuktikan alibinya (lihat <LINK HREF="legislationSectiondisplayed.aspx?MY_ACTS_1999_593;402A.;;">s 402A Kanun Prosedur Jenayah</LINK>). Kami bersetuju bahawa undang-undang tidak menghendaki perayu mengemukakan keterangan sokongan lain (lihat <LINK HREF="case_notes/showcase.aspx?pageid=MLRA_1985_1_200;"><i>Yau Heng Fang v. Public Prosecutor</i> [1985] 1 MLRA 200</LINK>; [1985] 2 MLJ 335; [1985] CLJ 350; <LINK HREF="case_notes/showcase.aspx?pageid=MLRA_1987_1_646;"><i>Illian &amp; Anor v. Public Prosecutor</i> [1987] 1 MLRA 646</LINK>; [1988] 1 MLJ 421).</p>
    <p>
      <b>[49]</b> Walau bagaimanapun, kami mendapati hakim bicara telah memberi pertimbangan sewajarnya kepada pembelaan alibi perayu. Ini dapat dilihat daripada alasan penghakiman yang berikut (Rekod Rayuan Jld 1: ms 31-33):</p>
    <blockquote>
    </blockquote>
    <p>
      <b>[50]</b> Kami berpendapat hakim bicara tidak khilaf di dalam menilai pembelaan alibi dan kami juga mendapati bahawa pembelaan alibi perayu tidak berjaya menimbulkan keraguan yang munasabah ke atas kes pendakwaan.</p>
    <p>
      <b>[51]</b> Ketika mengumumkan keputusan di akhir kes pembelaan, hakim bicara telah menyatakan "Dirang diumpan oleh Muidin dengan sebiji gula 'strawberry'." Kami bersetuju dengan peguambela bijaksana bahawa tidak terdapat sebarang keterangan mengenai perayu mengumpan si mati dengan gula-gula 'strawberry'. Walau bagaimanapun, dapatan mengenai gula-gula 'strawberry' itu pada pendapat kami tidak menjejaskan keseluruhan dapatan hakim bicara bahawa pendakwaan telah berjaya membuktikan kes melampaui keraguan yang munasabah terhadap perayu.</p>
    <p>
      <b>[52]</b> Di dalam kes <LINK HREF="case_notes/showcase.aspx?pageid=MLRA_2012_5_333;"><i>Magendran Mohan v. PP</i> [2012] 5 MLRA 333</LINK>; [2011] 6 MLJ 1; [2011] 1 CLJ 805, Mahkamah Persekutuan telah menyatakan di ms 339 :</p>
    <blockquote>
    </blockquote>
    <p>Dan di ms 340:</p>
    <blockquote>
    </blockquote>
    <p>
      <b>[53]</b> Mengambil pendekatan di atas, kami mendapati bahawa di dalam rayuan ini, tidak terdapat sebarang lompang di dalam kes pendakwaan dan keterangan mengikut keadaan adalah lengkap yang hanya menjurus kepada kebersalahan perayu dan tidak mana-mana orang lain.</p>
    <p>
      <b>[54]</b> Berdasarkan kepada perkara-perkara yang dinyatakan di atas, kami mendapati sabitan terhadap perayu adalah selamat. Kami dengan itu sebulat suara menolak rayuan perayu dan mengesahkan sabitan dan hukuman yang dikenakan oleh Mahkamah Tinggi.</p>
  </JUDGMENT>
</MLRA_2015_1_594>