<MLRA_2015_6_552>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2013_1_1485</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>MLRAU_2013_480</UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>MAIDEENGANI THAMEEMNISHAR lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Mohamed Apandi Ali, Linton Albert, Mohtarudin Baki HHMR</JUDGE_NAME>
  <JUDGMENT_NUMBER>[Rayuan Jenayah No: K-05-66-2011]</JUDGMENT_NUMBER>
  <JUDGMENT_DATE>12 Mac 2013</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="LegislationMainDisplayed.aspx?MY_ACTS_1980_234;;">Akta Dadah Berbahaya</LINK> - Mengedar Dadah berbahaya - Perayu telah disabitkan dan dihukum atas tuduhan mengedar dadah berbahaya - Rayuan ke atas sabitan dan hukuman - Sama ada terdapat salah-arah oleh hakim bicara - Sama ada perayu mempunyai "power of disposal" ke atas ekshibit yang mengandungi dadah berbahaya - Sama ada perayu mempunyai pengetahuan tentang dadah tersebut</i>
      </p>
    </CATCHWORDS>
    <p>Ini adalah rayuan perayu terhadap sabitan dan hukuman yang dijatuhkan ke atas beliau untuk pertuduhan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) Akta Dadah Berbahaya 1952 ('ADB 1952')</LINK> kerana mengedar dadah berbahaya ketamine ('dadah tersebut') yang dijumpai di dalam eks P6. Perayu mendakwa bahawa setelah membuat "affirmative finding" bahawa perayu mempunyai milikan terhadap dadah berbahaya tersebut, hakim bicara telah melakukan salah-arah dengan mengguna pakai andaian "pengedaran" di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB 1952</LINK> ('salah-arah tersebut'); perayu tidak mempunyai "power of disposal" terhadap eks P6 yang telah diberi kepadanya oleh seorang bernama Jaafar; dan perayu tidak mempunyai pengetahuan tentang kehadiran dadah tersebut di dalam eks P6.</p>
    <p>
      <b>Diputuskan</b> (rayuan ditolak dan perintah sabitan dan hukuman disahkan dan dikekalkan):</p>
    <p>
      <b>(1)</b> Hujahan bahawa Jaafar yang mempunyai "power of disposal" perlu dilihat dari keterangan. Malangnya, perayu tidak dapat memberi apa-apa keterangan lanjut seperti nombor telefon, alamat dan sebagainya. Ini menjurus kepada penemuan fakta hakim bicara bahawa pembelaan hanyalah penafian semata-mata. (perenggan 24)</p>
    <p>
      <b>(2)</b> Walaupun "pengedaran" di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB 1952</LINK> tidak terpakai, dari keterangan yang tidak dipertikaikan, perayu telah membawa eks P6 berisi dadah tersebut yang menjadi hal perkara pertuduhan dari India, Singapura dan akhirnya Langkawi. Perbuatan itu jelas tergolong di bawah <LINK HREF="legislationSectiondisplayed.aspx?MY_ACTS_1980_234;2.;;">s 2 ADB 1952</LINK>. Dalam pada itu, jelas jumlah dadah tersebut adalah besar dan bukan untuk kegunaan sendiri tetapi untuk tujuan pengedaran. (perenggan-perenggan 31, 32, 33 &amp; 35)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2009_1_58;">Ahmad Najib Aris v. PP [2009] 1 MLRA 58</LINK>; [2009] 2 MLJ 613; [2009] 2 CLJ 800 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2003_1_179;">Mohamad Yazri Minhat v. PP [2003] 1 MLRA 179</LINK>; [2003] 2 MLJ 481; [2003] 3 CLJ 65; [2003] 2 AMR 404 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1980_1_283;">Ong Ah Chuan v. PP And Another Appeal [1980] 1 MLRA 283</LINK>; [1981] 1 MLJ 64 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2008_2_763;">Parlan Dadeh v. PP [2008] 2 MLRA 763</LINK>; [2008] 6 MLJ 19; [2009] 1 CLJ 717 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1980_1_416;">PP v. Ling Tee Huah [1980] 1 MLRA 416</LINK>; [1982] 2 MLJ 324 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2008_1_548;">Teh Hock Leong v. PP [2008] 1 MLRA 548</LINK>; [2010] 1 MLJ 741; [2008] 4 CLJ 764 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2009_1_369;">Teng Howe Sing v. PP [2009] 1 MLRA 369</LINK>; [2009] 3 MLJ 46; [2009] 3 CLJ 733 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2000_1_800;">Tunde Apatira &amp; Ors v. PP [2000] 1 MLRA 800</LINK>; [2001] 1 MLJ 259; [2000] 1 CLJ 381; [2001] 1 AMR 577 (dirujuk)</i>
      </p>
      <p>
        <i>Zulfikar bin Mustaffah v. PP [2001] 1 SLR 633 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;2.;;">Dangerous Drugs Act 1952, ss 2</LINK>, <LINK HREF="legislationSectiondisplayed.aspx?MY_ACTS_1980_234;37.;;">37(da)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)(a), (2)</LINK></p>
      <p>
        <LINK HREF="legislationSectiondisplayed.aspx?MY_ACTS_1971_56;8.;;">Evidence Act 1950, ss 8</LINK>, <LINK HREF="legislationSectiondisplayed.aspx?MY_ACTS_1971_56;9.;;">9</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Afifuddin Ahmad Hafifi; Tetuan Salehuddin Saidin &amp; Associates</i>
      </p>
      <p>
        <i>Bagi pihak responden: Munahyza Mustafa TPR</i>
      </p>
    </COUNSELS>
    <VERDICT>
      <p>
        <i>[Rayuan ditolak dan perintah sabitan dan hukuman disahkan dan dikekalkan.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Mohtarudin Baki HMR:</b>
    </p>
    <p>
      <b>[1]</b> Perayu telah dituduh di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) Akta Dadah Bebahaya 1952 ('ADB 1952')</LINK> yang boleh dihukum di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(2) Akta yang sama</LINK>, iaitu mengedar dadah berbahaya ketamine seberat 9,175.1 gram. Hakim Mahkamah Tinggi telah mendapati perayu adalah bersalah dan kesalahannya telah disabitkan. Perayu telah dijatuhkan hukuman mati mandatori. Perayu merayu terhadap sabitan dan hukuman.</p>
    <p>
      <b>[2]</b> Kami telah mendengar rayuan perayu dan secara sebulat suara memutuskan bahawa rayuan perayu ditolak. Sabitan dan hukuman hakim bicara disahkan dan dikekalkan. Berikut adalah alasan penghakiman kami.</p>
    <p>
      <b>Fakta Kes</b>
    </p>
    <p>
      <b>[3]</b> Yang Arif hakim bicara telah merumuskan fakta kes di ms 117 hingga 119 RR, iaitu Alasan Penghakiman beliau. Secara ringkas kami perturunkan fakta-fakta penting seperti berikut.</p>
    <p>
      <b>[4]</b> Pada 7 Februari 2009, SP9 seorang Pegawai Kastam sedang bertugas di Mesin Pengimbas Jeti Kuah, Langkawi. Lebih kurang pukul 6.00 petang SP9 melihat seorang lelaki India (kemudian dicamkan sebagai perayu) sedang menolak troli. Di atas troli tersebut terdapat sebuah kotak bertulis "water heater" (P6) yang diikat kemas dengan tali hijau (P9B) serta mempunyai "luggage tag" syarikat penerbangan (P9A). Perayu juga dilihat membimbit satu beg hitam (P10).</p>
    <p>
      <b>[5]</b> SP9 telah mengarahkan perayu untuk mengimbas barangan yang dibawa oleh beliau. Setelah diimbas, SP9 mengarahkan perayu supaya membuka kotak "water heater" tersebut. SP9 melihat perayu seolah-olah berlengah-lengah dengan membelek-belek kotak tersebut tetapi tidak membukanya.</p>
    <p>
      <b>[6]</b> SP9 memanggil penyelia beliau iaitu SP5. SP5 telah datang bersama SP4. SP5 mengarahkan supaya P6 diimbas sekali lagi. Dari imej imbasan didapati P6 mencurigakan. SP5 meminta segala dokumen peribadi (pasport) P33F, tiket penerbangan P33E, Embarkation Card P33C dan resit belian P6, P33D.</p>
    <p>
      <b>[7]</b> Semasa SP4 ingin membuka P6, perayu berkata "damage". SP4 terus memotong pita pada P6. Perayu berkata "do not spoil my items". SP4 tidak endahkan perayu dan terus cuba membuka P6. Perayu cuba mengalihkan perhatian SP5, SP4 dan SP9 dengan menunjukkan bekas pembedahan di kaki kirinya tapi tidak diendahkan. Perayu juga meminta izin untuk ke tandas tetapi ditolak dan diarahkan mengikut SP5, SP4 dan SP9 ke bilik Penguasa Kastam (SP6).</p>
    <p>
      <b>[8]</b> SP6 mengarahkan supaya eks P6 dibuka di hadapan perayu. Apabila berjaya dibuka didapati terdapat satu bekas plastik berbentuk bulat yang mencurigakan. SP6 terus menghubungi SP7 Bahagian Pencegahan KDRM.</p>
    <p>
      <b>[9]</b> SP7 memberitahu pegawai atasan beliau SP10. SP10 bersama SP7, SP1 dan SP2 bergegas ke tempat kejadian. Setelah diberi taklimat SP10 mengarahkan SP7 untuk membuka P6. Semasa SP7 mengeluarkan bahagian "water heater" tersebut satu persatu, terdapat plastik pembalut dan tabung logam (eks P8) dan didapati di dalamnya berisi serbuk putih.</p>
    <p>
      <b>[10]</b> SP2 telah diarahkan oleh SP10 untuk mengambil gambar-gambar ketika itu dengan kehadiran perayu. (eks P36(1-36). Barang bongkar telah disediakan (P44) oleh SP10 dan ditandatangani oleh perayu. Perayu telah ditangkap. SP10 telah menelefon Pegawai Penyiasat (SP11) untuk serahan barang-barang kes dan tangkapan.</p>
    <p>
      <b>[11]</b> SP11 telah menghantar bahan-bahan yang disyaki dadah berbahaya (P40) kepada Ahli Kimia Kerajaan SP3. Setelah dianalisis, SP3 mengesahkan eks P40 mengandungi 9,175.1 gram ketamine.</p>
    <p>
      <b>[12]</b> SP8 Ketua Stesen Syarikat Penerbangan Silk Air, mengesahkan rekod-rekod penerbangan perayu. Perayu telah mengambil penerbangan dari New Delhi - Transit Singapura - Langkawi, tanpa mengambil begasinya di Singapura.</p>
    <p>
      <b>[13]</b> Hakim bicara di ms 96 RR memutuskan bahawa berdasarkan kepada keterangan saksi-saksi, pendakwaan telah berjaya membuktikan kes <i>prima facie</i> terhadap perayu tanpa mengguna pakai mana-mana andaian undang-undang di bawah <LINK HREF="legislationSectiondisplayed.aspx?MY_ACTS_1980_234;37.;;">s 37 ADB 1952</LINK>.</p>
    <p>
      <b>[14]</b> Sebaliknya hakim bicara di dalam penghakimannya di ms 120 RR, setelah membuat "affirmative finding" bahawa perayu mempunyai milikan terhadap dadah berbahaya tersebut, telah mengguna pakai andaian "pengedaran" di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB 1952</LINK>. Adalah diakui bahawa <LINK HREF="legislationSectiondisplayed.aspx?MY_ACTS_1980_234;37.;;">s 37(da)</LINK> tersebut tidak menyenaraikan dadah yang menjadi hal perkara iaitu jenis "ketamine".</p>
    <p>
      <b>[15]</b> Persoalan sama ada "salah-arah" tersebut akan mematikan (fatal) kes pendakwaan. Kami telah merujuk dua kes Mahkamah Persekutuan:</p>
    <blockquote>
    </blockquote>
    <p>
      <b>[16]</b> Sama ada terdapat "clear and cogent evidence" di dalam rayuan ini, kami telah meneliti Rekod Rayuan dengan teliti.</p>
    <p>
      <b>"<i>Mens Rea</i> Possession"</b>
    </p>
    <p>
      <b>[17]</b> Dari keterangan adalah jelas dan kukuh, malah tidak dipertikaikan bahawa perayu didapati mempunyai milikan terhadap eks P6 berisi dadah yang menjadi hal perkara. Apa yang dipertikaikan oleh Peguam Perayu yang bijaksana ialah, perayu tidak mempunyai "power of disposal" terhadap eks P6. Ianya diberi kepada perayu oleh rakan beliau di India untuk diserahkan kepada seseorang di Kuala Kedah.</p>
    <p>
      <b>[18]</b> Hujah peguam perayu berlandaskan kepada percakapan beramaran eks D48 dan D49 di ms 219 hingga ms 224, di mana perayu menyatakan beliau tidak mengetahui apa kandungan eks P6. Di dalam keterangan pembelaan perayu di ms 98 RR, beliau memberitahu orang yang memberi eks P6 kepada beliau bernama "Jaafar".</p>
    <p>
      <b>[19]</b> Menurut perayu beliau ada memberi nama "Jaafar" kepada pegawai perakam D48 dan D49 tetapi tidak dicatitkan. Cara perhubungan antara perayu dengan "Jaafar" adalah melalui telefon bimbit (eks P33A).</p>
    <p>
      <b>[20]</b> Pada ms 99 Rekod Rayuan, apabila eks P33A dirujuk kepada perayu untuk menunjukkan nombor panggilan terakhir, di ms 99, adalah pelik apabila perayu berkata dia tak tahu untuk menggunakan eks P33A. Apabila peguam merujuk rekod nombor +919962877156 jam 12.30 pagi sebagai panggilan terakhir, sama ada nombor tersebut adalah nombor telefon "Jaafar", perayu menyatakan "tak ingat" nombor telefon "Jaafar".</p>
    <p>
      <b>[21]</b> Semasa pemeriksaan balas di ms 102, perayu menyatakan tiket penerbangan juga disediakan oleh "Jaafar". Apabila dirujuk eks P33D, iaitu resit pembelian eks P6 di mana tertera nama perayu, perayu menyatakan ia ditulis oleh "Jaafar". Di ms 103 RR perayu menyatakan beliau datang ke Malaysia buat kali kedua untuk bekerja dan juga diuruskan oleh "Jaafar".</p>
    <p>
      <b>[22]</b> Perayu hanya memberitahu "Jaafar" tinggal di Chennai, tanpa memberi alamat atau nombor telefon "Jaafar". Walhal "Jaafar" adalah penting bagi pembelaan perayu. Percakapan beramaran D48 dan D49 telah ditandatangani oleh perayu, hanya "Kawan" yang dinyatakan tanpa memberi nama, alamat, nombor telefon atau apa-apa butir pengenalan.</p>
    <p>
      <b>[23]</b> Hakim bicara telah menilai pembelaan tersebut dan memutuskan pembelaan hanyalah penafian semata-mata. Beliau merujuk kes <LINK HREF="case_notes/showcase.aspx?pageid=MLRA_1980_1_416;"><i>Public Prosecutor v. Ling Tee Huah</i> [1980] 1 MLRA 416</LINK>; [1982] 2 MLJ 324:</p>
    <blockquote>
    </blockquote>
    <p>
      <b>[24]</b> Hujahan peguam perayu bahawa "Jaafar" yang mempunyai "power of disposal" perlu dilihat dari keterangan. Malangnya perayu tidak dapat memberi apa-apa keterangan lanjut seperti nombor telefon, alamat dan sebagainya. Ini menjurus kepada penemuan fakta hakim bicara bahawa pembelaan hanyalah penafian semata-mata.</p>
    <p>
      <b>[25]</b> Di dalam kes <LINK HREF="case_notes/showcase.aspx?pageid=MLRA_2009_1_369;"><i>Teng Howe Sing v. PP</i> [2009] 1 MLRA 369</LINK>; [2009] 3 MLJ 46; [2009] 3 CLJ 733:</p>
    <blockquote>
    </blockquote>
    <p>
      <b>[26]</b> Seterusnya kami mempertimbangkan hujah peguam perayu bahawa perayu tidak mempunyai pengetahuan tentang kehadiran dadah-dadah tersebut di dalam eks P6.</p>
    <p>
      <b>[27]</b> Dari keterangan perayu melalui percakapan beramaran pertama eks D48, perayu tidak menyebut nama "Jaafar", beliau hanya ingin membuat panggilan kepada isteri beliau; beliau tidak tahu apa isi kandungan kotak yang dibawa oleh beliau dan beliau memerlukan peguam. Kemudian melalui percakapan beramaran kedua eks D49 pula, beliau menyatakan (ms 222 RR) bahawa "Kawan" beliau memberikan tiket dan wang Rupee 5000/= untuk membawa satu kotak untuk diserahkan kepada seseorang di Kuala Kedah. Perhubungan dengan rakan beliau di India adalah melalui telefon bimbit.</p>
    <p>
      <b>[28]</b> Di dalam kes <LINK HREF="case_notes/showcase.aspx?pageid=MLRA_2008_1_548;"><i>Teh Hock Leong v. PP</i> [2008] 1 MLRA 548</LINK>; [2010] 1 MLJ 741; [2008] 4 CLJ 764 diputuskan:</p>
    <blockquote>
    </blockquote>
    <p>
      <b>[29]</b> Di dalam kes Singapura <i>Zulfikar bin Mustaffah v. PP</i> [2001] 1 SLR 633:</p>
    <blockquote>
    </blockquote>
    <p>
      <b>[30]</b> Seterusnya kami mempertimbangkan mengenai "kelakuan" (conduct) perayu semasa ditahan untuk pemeriksaan:</p>
    <blockquote>
    </blockquote>
    <p>Kelakuan (conduct) adalah satu keterangan yang boleh diterima di bawah <LINK HREF="legislationSectiondisplayed.aspx?MY_ACTS_1971_56;8.;;">ss 8</LINK> dan <LINK HREF="legislationSectiondisplayed.aspx?MY_ACTS_1971_56;9.;;">9 Akta Keterangan 1950</LINK>. Rujuk kes <LINK HREF="case_notes/showcase.aspx?pageid=MLRA_2008_2_763;"><i>Parlan Dadeh v. PP</i> [2008] 2 MLRA 763</LINK>; [2008] 6 MLJ 19; [2009] 1 CLJ 717 di mana di ms 785:</p>
    <blockquote>
    </blockquote>
    <p>
      <b>Pengedaran (Trafficking)</b>
    </p>
    <p>
      <b>[31]</b> Adalah diakui <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB 1952</LINK> tidak terpakai. Kami telah meneliti segala keterangan untuk menentukan sama ada elemen "pengedaran" dibuktikan atau sebaliknya.</p>
    <p>
      <b>[32]</b> Dari keterangan yang tidak dipertikaikan, perayu telah membawa eks P6 berisi dadah-dadah yang menjadi hal perkara pertuduhan dari India, Singapura dan akhirnya Langkawi. Perbuatan ini jelas tergolong di bawah <LINK HREF="legislationSectiondisplayed.aspx?MY_ACTS_1980_234;2.;;">s 2 ADB 1952</LINK>.</p>
    <p>
      <b>[33]</b> Dari keterangan jelas jumlah dadah sebanyak 9,175.1 gram tersebut, iaitu satu jumlah yang besar adalah bukan untuk kegunaan sendiri tetapi untuk tujuan pengedaran. Rujuk <LINK HREF="case_notes/showcase.aspx?pageid=MLRA_1980_1_283;"><i>Ong Ah Chuan v. PP And Another Appeal</i> [1980] 1 MLRA 283</LINK>; [1981] 1 MLJ 64 dan <LINK HREF="case_notes/showcase.aspx?pageid=MLRA_2003_1_179;"><i>Mohamad Yazri Minhat v. PP</i> [2003] 1 MLRA 179</LINK>; [2003] 2 MLJ 481; [2003] 3 CLJ 65; [2003] 2 AMR 404.</p>
    <p>
      <b>[34]</b> Penghakiman Lord Diplock di dalam kes <i>Ong Ah Chuan (supra)</i> dalam perkara ini adalah jelas:</p>
    <blockquote>
    </blockquote>
    <p>
      <b>[35]</b> Atas alasan-alasan di atas, kami sebulat suara memutuskan bahawa sabitan dan hukuman adalah selamat. Kami menolak rayuan perayu. Perintah sabitan dan hukuman disahkan dan dikekalkan.</p>
  </JUDGMENT>
</MLRA_2015_6_552>