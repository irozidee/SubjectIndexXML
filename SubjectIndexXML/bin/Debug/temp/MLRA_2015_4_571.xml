<MLRA_2015_4_571>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2015_1_441</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>ASNI OMAR lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Mohtarudin Baki, Tengku Maimun Tuan Mat, Zakaria Sam HHMR</JUDGE_NAME>
  <JUDGMENT_NUMBER>[Rayuan Jenayah No: C-05-238-08-2014]</JUDGMENT_NUMBER>
  <JUDGMENT_DATE>16 Jun 2015</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b> Pembunuhan - Sama ada kes <i>prima facie</i> telah dibuktikan - Perayu disabitkan dan dihukum atas pertuduhan membunuh - Rayuan terhadap sabitan dan hukuman - Sama ada keterangan ikut keadaan yang ada adalah mencukupi untuk mewujudkan kes <i>prima facie</i> terhadap perayu - Sama ada hakim bicara gagal menimbangkan pembelaan perayu</i>
      </p>
      <p>
        <i>
          <b>
            <SUBJECT_INDEX>Keterangan</SUBJECT_INDEX>:</b> Maklumat yang membawa kepada penemuan - <LINK HREF="legislationSectiondisplayed.aspx?MY_ACTS_1971_56;27.;;">Akta Keterangan 1950, s 27</LINK> - Perayu disabitkan dan dihukum atas pertuduhan membunuh - Rayuan terhadap sabitan dan hukuman - Sama ada hakim bicara khilaf dari segi pemakaian prinsip undang-undang berhubung <LINK HREF="legislationSectiondisplayed.aspx?MY_ACTS_1971_56;27.;;">s 27 Akta</LINK> tersebut - Sama ada maklumat telah diterima masuk secara betul oleh hakim bicara</i>
      </p>
    </CATCHWORDS>
    <p>Ini adalah rayuan perayu terhadap keputusan Mahkamah Tinggi yang mensabitkan perayu dan menjatuhkan hukuman gantung sampai mati bagi pertuduhan membunuh si mati ('hukuman tersebut'). Berikutan suatu laporan berkaitan kehilangan si mati, pihak polis telah membuat siasatan dan hasil soal siasat polis, perayu telah memberitahu Inspektor Zairi Badderul ('SP15') mengenai si mati yang telah meninggal dunia dan ditanam di sebuah gua. Berdasarkan maklumat yang diberikan oleh perayu, mayat si mati telah ditemui di gua tersebut; barang-barang kepunyaan si mati telah ditemui di dalam gua dan di rumah perayu; dan sebiji botol minuman keras ('botol tersebut') yang dipercayai telah digunakan sebagai senjata pembunuhan telah dijumpai di sebuah tempat pelupusan sampah. Laporan bedah siasat SP11 menunjukkan terdapat keretakan pada tengkorak si mati yang cukup pada lazimnya untuk menyebabkan kematian. Mengikut SP11, ada kemungkinan bahawa botol tersebut boleh mengakibatkan keretakan-keretakan tersebut. Di akhir kes pendakwaan, hakim bicara setelah menimbang keterangan saksi-saksi pendakwaan dan mengambilkira keterangan mengenai: identiti si mati dan profil DNA; sebab-sebab kematian; maklumat-maklumat yang diberikan oleh perayu di bawah <LINK HREF="legislationSectiondisplayed.aspx?MY_ACTS_1971_56;27.;;">s 27 Akta Keterangan 1950 ('s 27 AK')</LINK>; dan pengecaman barang-barang milik si mati telah memutuskan bahawa pihak pendakwa telah membuktikan suatu kes <i>prima facie</i> terhadap perayu. Di akhir kes, hakim bicara memutuskan bahawa perayu gagal menimbulkan sebarang keraguan munasabah ke atas kes pendakwaan dan perayu telah disabitkan bersalah dan dijatuhkan hukuman tersebut. Dalam rayuan ini, antara isu-isu untuk ditentukan adalah, sama ada keterangan ikut keadaan yang ada adalah mencukupi untuk mewujudkan kes <i>prima facie</i> terhadap perayu; sama ada maklumat-maklumat yang diberikan oleh perayu di bawah <LINK HREF="legislationSectiondisplayed.aspx?MY_ACTS_1971_56;27.;;">s 27 AK</LINK> telah diterima masuk secara betul oleh hakim bicara; dan sama ada hakim bicara gagal menimbangkan pembelaan perayu.</p>
    <p>
      <b>Diputuskan</b> (rayuan ditolak):</p>
    <p>
      <b>(1)</b> Di dalam rayuan ini, hakim bicara tidak khilaf dari segi pemakaian prinsip undang-undang berhubung <LINK HREF="legislationSectiondisplayed.aspx?MY_ACTS_1971_56;27.;;">s 27 AK</LINK> dan adalah tepat dalam menerima masuk maklumat yang diberikan oleh perayu yang membawa kepada penemuan mayat si mati dan juga penemuan barang-barang milik si mati di rumah perayu. Tiada keterangan menunjukkan maklumat tentang tempat mayat si mati ditanam telah diperolehi daripada sumber yang lain selain daripada perayu. (perenggan-perenggan 38 &amp; 40)</p>
    <p>
      <b>(2)</b> Keterangan ikut keadaan yang ada di hadapan mahkamah mengarah atau menjurus kepada hanya kebersalahan perayu. Identiti si mati bukanlah menjadi pertikaian di dalam rayuan ini kerana telah dikenal pasti melalui pengesahan sampel tulang si mati selepas menjalani analisa ke atas sampel-sampel darah ibu kandung si mati dan kakak si mati. 'Swab stick' yang digunakan untuk mengambil kesan darah pada dinding rumah perayu telah dianalisa dan mengesahkan kehadiran darah yang berpadanan dengan profil DNA yang didapati daripada tulang si mati. (perenggan 41)</p>
    <p>
      <b>(3)</b> Mengenai penemuan botol tersebut, sama ada ia dibuktikan datang daripada tong sampah di rumah perayu atau sebaliknya tidak menjejaskan kes pendakwaan. Maklumat yang diberikan oleh perayu yang membawa kepada penemuan botol tersebut dan keterangan SP11 bahawa permukaan botol yang tumpul dan keras boleh menyebabkan kecederaan seperti yang dialami oleh si mati adalah mencukupi untuk membuktikan kes <i>prima facie</i> terhadap perayu. Dalam pada itu, penemuan mayat si mati hasil maklumat perayu ini secara langsung telah mengaitkan perayu dengan pembunuhan si mati. (perenggan-perenggan 42-43)</p>
    <p>
      <b>(4)</b> Hakim bicara tidak khilaf dalam menilai dan menerima keterangan SP11 berhubung sebab-sebab kematian si mati. Berikutan itu, keterangan ikut keadaan yang ada di hadapan mahkamah telah mengaitkan perayu dengan pertuduhan dan tidak sesiapa yang lain. Justeru itu, pihak pendakwaan telah membuktikan suatu kes <i>prima facie</i> terhadap perayu dan hakim bicara adalah tepat dalam memanggil perayu membela diri di atas pertuduhan tersebut. (perenggan-perenggan 47-48)</p>
    <p>
      <b>(5)</b> Berdasarkan alasan penghakiman, hakim bicara telah mengarahkan mindanya kepada setiap aspek penjelasan dan keterangan perayu sebelum mencapai keputusan bahawa perayu gagal menimbulkan keraguan yang munasabah ke atas kes pendakwaan. Kesimpulannya, isu-isu yang ditimbulkan oleh pihak perayu adalah tidak bermerit. Maka, berdasarkan kekuatan gabungan keterangan ikut keadaan yang ada, sabitan perayu adalah selamat. (perenggan-perenggan 52 &amp; 54)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2009_1_153;">Amathevelli P Ramasamy v. PP [2009] 1 MLRA 153</LINK>; [2009] 2 MLJ 367; [2009] 3 CLJ 109; [2009] AMR 281 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1962_1_32;">Chan Chwen Kong v. PP [1962] 1 MLRA 32</LINK>; [1962] MLJ 307 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1983_1_7;">Dato' Mokhtar Hashim &amp; Anor v. PP [1983] 1 MLRA 7</LINK>; [1983] 2 MLJ 232; [1983] CLJ 101 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2005_1_230;">Francis Antonysamy v. PP [2005] 1 MLRA 230</LINK>; [2005] 3 MLJ 389; [2005] 2 CLJ 481; [2003] 2 AMR 455 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1974_1_361;">Kamis v. PP [1974] 1 MLRA 361</LINK>; [1971] 2 MLJ 267 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1986_1_292;">Munusamy Vengadasalam v. PP [1986] 1 MLRA 292</LINK>; [1987] 1 MLJ 492; [1987] CLJ 221 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_2002_4_307;">PP v. Hashim Hanafi [2002] 4 MLRH 307</LINK>; [2002] 4 MLJ 176; [2006] 8 CLJ 555 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1965_1_38;">Sunny Ang v. PP [1965] 1 MLRA 38</LINK>; [1966] 2 MLJ 195 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1999_593;425.;;">Criminal Procedure Code, s 425</LINK>
      </p>
      <p>
        <LINK HREF="legislationSectiondisplayed.aspx?MY_ACTS_1971_56;27.;;">Evidence Act 1950, ss 27</LINK>, <LINK HREF="legislationSectiondisplayed.aspx?MY_ACTS_1971_56;114.;;">114(g)</LINK></p>
      <p>
        <LINK HREF="legislationSectiondisplayed.aspx?MY_ACTS_1997_574;300.;;">Penal Code, ss 300(c)</LINK>, <LINK HREF="legislationSectiondisplayed.aspx?MY_ACTS_1997_574;363.;;">363</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Ng See Teong (Ibrahim Kamaruddin &amp; Muhd Hisham Abdul Rahim bersama beliau); Tetuan AR Hisham &amp; Co</i>
      </p>
      <p>
        <i>Bagi pihak defendan: Masri Mohd Daud TPR</i>
      </p>
    </COUNSELS>
    <VERDICT>
      <p>
        <i>[Rayuan ditolak.]</i>
      </p>
    </VERDICT>
    <p>
      <i>[Untuk penghakiman Mahkamah Tinggi, sila rujuk <LINK HREF="case_notes/showcase.aspx?pageid=MLRHU_2014_1363;">Pendakwa Raya lwn. Asni Omar [2014] MLRHU 1363</LINK>]</i>
    </p>
  </HEADNOTE>
  <CASE_PROGRESSION>
    <p>
      <b>Case Progression:</b>
    </p>
    <p>High Court: <LINK HREF="case_notes/showcase.aspx?pageid=MLRHU_2014_1363;">[2014] MLRHU 1363</LINK></p>
  </CASE_PROGRESSION>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Tengku Maimun Tuan Mat HMR:</b>
    </p>
    <p>
      <b>Pengenalan</b>
    </p>
    <p>
      <b>[1]</b> Ini adalah rayuan oleh tertuduh (perayu) terhadap keputusan Mahkamah Tinggi Kuantan yang mensabitkan perayu dan menjatuhkan hukuman gantung sampai mati bagi pertuduhan berikut:</p>
    <blockquote>
    </blockquote>
    <p>Kami sebulat suara telah menolak rayuan perayu. Berikut adalah alasan kami bagi keputusan tersebut.</p>
    <p>
      <b>Kes Pendakwaan</b>
    </p>
    <p>
      <b>[2]</b> Melalui Melaka Tengah Report No: 6220-11 bertarikh 14 Julai 2011, Stephanie Foray, seorang warganegara Perancis (si mati) telah dilaporkan hilang. Laporan itu membawa kepada satu kertas siasatan dibuka oleh ASP Wan Fauzi Wan Ishak (SP20) di bawah <LINK HREF="legislationSectiondisplayed.aspx?MY_ACTS_1997_574;363.;;">s 363 Kanun Keseksaan</LINK>. Berdasarkan maklumat bahawa si mati ada menginap di Sayang-Sayang Guest House, No 16, Jalan Kg Hulu, Melaka Tengah, SP20 telah pergi ke alamat tersebut dan bertemu dengan Tan Ann Nie (SP21). Semakan SP20 ke atas buku daftar keluar masuk tetamu (eks P99) menunjukkan si mati telah mendaftar masuk pada 7 Mei 2011 dan keluar pada 9 Mei 2011. Melalui gambar eks P168(D), SP21 mengecam si mati dan mengesahkan si mati hadir seorang dan mengisi sendiri borang daftar masuk P99.</p>
    <p>
      <b>[3]</b> Maklumat seterusnya yang diperolehi oleh SP20 telah membawa kepada penangkapan perayu pada 21 Julai 2011. Hasil soal siasat perayu oleh Inspektor Zairi bin Badderul @ Badrul (SP15) pada 8 Ogos 2011 jam lebih kurang 8.20 pagi, perayu telah memberitahu SP15 mengenai si mati yang telah meninggal dunia dan ditanam di sebuah gua di belakang rumah perayu di Kampung Tekek, Pulau Tioman. Maklumat tersebut telah dicatat oleh SP15 sebagai keterangan di atas sehelai kertas A4 (eks P174) yang ditandatangani oleh SP15, perayu dan Detektif Lans Koperal Raymond Nor Irwan Ibo bin Abdullah dan kemudiannya dijadikan laporan polis Mersing Report No: 2438/11 (eks P175) oleh SP15.</p>
    <p>
      <b>[4]</b> Berdasarkan maklumat yang diberikan oleh perayu di atas, pada jam lebih kurang 1.45 petang, SP15 dengan dipandu arah oleh perayu telah pergi ke gua di belakang rumah perayu. Apabila sampai di dalam gua tersebut, perayu telah menunjukkan ke arah satu lubang di mana mayat si mati ditanam. Perayu juga telah menunjukkan satu lagi lubang berhampiran, di mana terdapatnya beg sandang si mati yang juga mengandungi barang-barang kepunyaan si mati. Seterusnya, perayu membawa SP15 ke rumahnya setelah memberitahu SP15 bahawa masih terdapat barang-barang kepunyaan si mati di rumah perayu.</p>
    <p>
      <b>[5]</b> Di rumahnya, perayu telah menunjukkan kepada SP15:</p>
    <blockquote>
    </blockquote>
    <p>
      <b>[6]</b> Hasil soal siasat, perayu juga telah memandu arah ASP Raman a/l Visualingam (SP37) dan pasukan polis ke tempat pelupusan sampah di No 56, Jeti Kargo, Kampung Sarang Tiung, Tanjung Gemok, Endau, Rompin, Pahang di mana perayu telah menunjukkan sebiji botol minuman keras jenama Malibu (eks P81) kepada SP37. Eksibit P81 dipercayai telah digunakan sebagai senjata pembunuhan.</p>
    <p>
      <b>[7]</b> Ketua Pejabat Laut Mersing, Jeffrey Shah ZZ bin Ibrahim (SP26) mengesahkan bahawa Borang Pelepasan Belayar ke Pulau Tioman pada 10 Mei 2011 oleh Bluwater Express untuk Feri Gemilang menunjukkan si mati disenaraikan sebagai penumpang Feri Gemilang. SP26 juga mengesahkan tiada nama si mati di dalam borang keluar daripada Tioman.</p>
    <p>
      <b>[8]</b> Melalui gambar-gambar eks P168 (A-D), Norfadiana binti Kasim (SP14) mengecam si mati. Mengikut SP14, perayu bersama si mati telah datang ke rumah SP14 pada 10 Mei 2011 jam lebih kurang 7.30 malam. [9] Pada 12 Mei 2011 jam lebih kurang 11.00 pagi, abang perayu iaitu Radzi bin Omar (SP25) telah pergi ke gua untuk menghisap dadah dan telah terpandang satu mayat perempuan berkulit putih tidak berpakaian dalam keadaan terbaring terlentang. SP25 juga melihat satu tilam (eks P39) dalam keadaan berlipat pada hujung kaki mayat.</p>
    <p>
      <b>[10]</b> Laporan bedah siasat (eks P118) oleh Doktor Sri Marni binti Zainal Abidin (SP11) menunjukkan terdapat empat keretakan pada tengkorak si mati yang mana menurut SP11 adalah cukup pada lazimnya untuk menyebabkan kematian. Mengikut SP11, keretakan-keretakan ini adalah konsisten dengan kecederaan perimortem dan disebabkan oleh 'blunt trauma'. SP11 tidak menolak kemungkinan bahawa botol Malibu (eks P81) boleh mengakibatkan keretakan-keretakan tersebut. Sebab-sebab kematian disimpulkan oleh SP11 sebagai 'probable blunt force trauma to the head'. Berdasarkan kepada pereputan yang berlaku selepas kematian, SP11 menganggarkan masa kematian di antara empat minggu hingga tiga bulan daripada tarikh 8 Ogos 2011.</p>
    <p>
      <b>[11]</b> Daripada sampel tulang femur si mati yang diambil oleh SP11 (eks P84), sampel darah ibu si mati, Irena Mortel (SP4) (eks P77) dan kakak si mati Vanessa Foray (eks P74), ahli kimia Nor Aidora binti Saidon (SP3) telah melakukan ujian DNA profil ke atas tulang femur. Hasil ujian DNA oleh SP3 membuktikan bahawa si mati adalah Stephanie Foray. SP3 juga mengesahkan sampel darah yang diambil oleh Inspektor Shuhada bin Salim (SP13) di dinding rumah perayu adalah berpadanan dengan profil DNA si mati.</p>
    <p>
      <b>[12]</b> Di akhir kes pendakwaan, hakim bicara setelah menimbang keterangan saksi-saksi pendakwaan dan mengambil kira keterangan mengenai:</p>
    <blockquote>
    </blockquote>
    <p>
      <b>Kes Pembelaan</b>
    </p>
    <p>
      <b>[13]</b> Di dalam keterangannya yang diberi secara bersumpah, perayu tidak menafikan telah berjumpa dengan si mati pada 10 Mei 2011. Menurut perayu, si mati telah datang ke tempat perayu berniaga dan bertanyakan sama ada perayu mempunyai rumah untuk disewa. Walaupun perayu memberitahu si mati bahawa rumah beliau tidak sesuai untuk disewa, si mati tetap ingin menyewa rumah perayu. Setelah diminta oleh si mati, perayu telah membawa si mati makan malam pada hari tersebut. Ketika berada di kedai makan, perayu menerima panggilan telefon daripada teman wanitanya, Monaliza binti Yaakob (SD3). Walaupun menggunakan telefon bimbit, perayu mengatakan beliau perlu pulang ke rumah kerana perbualan dengan SD3 tidak sedap didengar oleh orang lain.</p>
    <p>
      <b>[14]</b> Perayu mengajak si mati balik, tetapi si mati enggan kerana mahu pergi ke Taman Laut. Perayu telah menghantar si mati ke Taman Laut dan meninggalkan si mati di situ sementara perayu pulang ke rumah dan berada di talian telefon dengan SD3 sehingga perayu tertidur. Apabila terjaga keesokan pagi, perayu tidak tahu sama ada si mati balik ke rumah atau tidak pada malam tersebut. Bagaimanapun, apabila ditanya oleh ibunya, perayu menyatakan bahawa si mati telah keluar rumah. Perayu memberikan alasan sedemikian kepada ibunya kerana beliau mempercayai si mati telah pulang ke rumah untuk mengambil barang-barang dan kemudian keluar semula untuk pergi ke Kampung Juara seperti diberitahu oleh si mati ketika makan malam.</p>
    <p>
      <b>[15]</b> Perayu seterusnya memberi keterangan bahawa pada 11 Mei 2011, beliau terdengar suara abangnya, SP25 menjerit dan melihat SP25 tergopoh gapah melarikan diri bersama Zulhaidli bin Akasah (SP30). Perayu mengakui melihat seorang terbaring di pintu gua dan mengecamnya sebagai si mati tetapi perayu berasa takut.</p>
    <p>
      <b>[16]</b> Adalah juga keterangan perayu bahawa antara 11 Mei 2011 sehingga 29 Mei 2011 perayu sibuk dengan kegiatannya iaitu berniaga, berburu bersama kawan-kawannya dan berada di Kuala Lumpur di rumah SD3 yang tidak memungkinkan perayu ada bersama-sama si mati atau terlibat dengan pembunuhan si mati.</p>
    <p>
      <b>[17]</b> Hanya pada bulan Jun 2011, perayu mengatakan bahawa ketika mengemas rumah, perayu telah menjumpai beg si mati lalu menyimpan beg tersebut di dalam almari. Perayu mengakui telah mengambil telefon bimbit si mati dan menggunakannya. Perayu juga mengakui bahawa dia telah memberi maklumat kepada SP15 berkaitan penemuan mayat si mati dan bersetuju bahawa pemergian SP15 dan pasukan polis ke tempat mayat ditanam dan ke tempat penemuan beg milik si mati adalah atas pandu arah oleh perayu. Perayu juga mengaku telah membawa SP15 ke rumah perayu untuk menunjukkan barang-barang milik si mati yang disimpan di dalam almari.</p>
    <p>
      <b>[18]</b> Selain SD3, pembelaan mengemukakan kakak perayu, Rahah binti Omar (SD2) untuk menunjukkan tiada kesan darah di dinding rumah perayu. Melalui SD2 juga, pembelaan menunjukkan bahawa rumah perayu boleh diakses oleh ahli keluarga dan kawan-kawan. Mengikut SD2, beliau sendiri boleh memasuki rumah perayu dengan mengambil kunci di bahagian atas pintu. SD3 pula menyatakan bahawa perayu berada bersama-sama SD3 bermula pada 13 Mei 2011. SD3 mengesahkan perayu ada mengambil minuman keras. SD5, anak saudara perayu (yang sebelum ini telah memberi keterangan sebagai SP14), dipanggil semula oleh pembelaan di bawah <LINK HREF="legislationSectiondisplayed.aspx?MY_ACTS_1999_593;425.;;">s 425 Kanun Acara Jenayah</LINK>. SD5 memberi keterangan bahawa dia mendengar perbualan di antara ibu perayu dengan Ashaari di mana Ashaari dikatakan memberitahu ibu perayu "mak ngah jangan takut orang putih itu sudah mati."</p>
    <p>
      <b>[19]</b> Di akhir kes pembelaan, hakim bicara mendapati bahawa pendakwaan telah membuktikan kes melampaui keraguan yang munasabah apabila pembelaan gagal menimbulkan sebarang keraguan munasabah ke atas kes pendakwaan. Perayu disabitkan dan dijatuhi hukuman mati, justeru rayuan ini.</p>
    <p>
      <b>Rayuan</b>
    </p>
    <p>
      <b>[20]</b> Di hadapan kami, peguambela mengemukakan dua isu utama iaitu:</p>
    <blockquote>
    </blockquote>
    <p>
      <b>[21]</b> Berkaitan isu pertama, hujah peguambela tertumpu kepada:</p>
    <blockquote>
    </blockquote>
    <p>
      <b>(i) Kewujudan Kesan Darah Di Dinding Rumah Perayu</b>
    </p>
    <p>
      <b>[22]</b> Pada asasnya, hujahan peguambela bijaksana adalah bahawa hakim bicara khilaf dalam membuat dapatan berikut:</p>
    <blockquote>
    </blockquote>
    <p>
      <b>[23]</b> Asas hujahan peguambela bijaksana adalah kerana saksi bantahan, ASP Jay January Siowou (SP45) memberi keterangan bahawa ketika beliau ke rumah perayu pada 31 Julai 2011 untuk menjalankan siasatan, SP45 tidak melihat kesan darah di dinding ruang tamu rumah perayu. Keterangan SP45 ini, hujah peguambela bijaksana, disokong oleh SD2 yang tidak nampak sebarang darah dan keterangan SD3 yang mengesahkan tidak melihat kesan lap pada dinding tersebut. Peguambela juga merujuk kepada keterangan abang perayu, Rain bin Omar (SP19) bahawa dinding rumah perayu nampak berbalam-balam atau tonasi catnya berbeza kerana rumah perayu diperbuat daripada kepingan atau cebisan kayu yang diperolehi dari rumah lain. Dihujahkan seterusnya bahawa pihak pendakwaan sewajarnya memanggil saksi pakar bagi menentukan kebenaran sama ada keadaan dinding rumah perayu adalah disebabkan telah dilap atau disebabkan kegunaan kepingan kayu daripada rumah yang lain.</p>
    <p>
      <b>(ii) Penerimaan Keterangan Di Bawah <LINK HREF="legislationSectiondisplayed.aspx?MY_ACTS_1971_56;27.;;">Seksyen 27 Akta Keterangan 1950</LINK></b>
    </p>
    <p>
      <b>[24]</b> Isu ini berkaitan dengan eks P174, iaitu maklumat yang dicatat oleh SP15 di atas kertas dan eks P175 iaitu laporan polis oleh SP15 sebagai 'information leading to discovery' di bawah <LINK HREF="legislationSectiondisplayed.aspx?MY_ACTS_1971_56;27.;;">s 27 Akta Keterangan 1950</LINK>. Dihujahkan oleh peguambela bijaksana bahawa hakim bicara khilaf dalam menerima masuk maklumat-maklumat yang diberikan oleh perayu (yang dibawa masuk sebagai P174 dan P175) yang membawa kepada penemuan mayat si mati kerana P174 dan P175 hanya dibuat pada 8 Ogos 2011 sedangkan mayat mangsa telah ditemui seawal 12 Mei 2011 oleh SP25. Dihujahkan selanjutnya bahawa oleh kerana SP25 ada memberitahu mengenai penemuan mayat itu kepada kawannya SP30 yang bersama-sama menghisap dadah di gua tersebut, terdapat kemungkinan SP30 memberitahu perkara itu kepada isterinya dan isteri SP30 pula mungkin telah memberitahu hal penemuan mayat kepada adik iparnya, Farid, yang bertugas sebagai seorang anggota polis di Kuantan. Berikutan kemungkinan itu, peguambela menghujahkan bahawa pihak polis telah mempunyai pengetahuan terdahulu tentang penemuan mayat tersebut sebelum mendapat maklumat daripada perayu.</p>
    <p>
      <b>[25]</b> Alasan kedua kenapa peguambela berhujah bahawa maklumat yang diberi perayu tidak boleh diterima masuk di bawah <LINK HREF="legislationSectiondisplayed.aspx?MY_ACTS_1971_56;27.;;">s 27</LINK> adalah kerana terdapat perbezaan di antara eks P174 dan P175. Di dalam P175 terdapat perkataanperkataan 'saya boleh membawa tuan ke tempat tersebut' manakala perkataanperkataan itu tidak terdapat di dalam eks P174.</p>
    <p>
      <b>(iii) Penemuan Botol Minuman Keras Jenama Malibu</b>
    </p>
    <p>
      <b>[26]</b> Yang menjadi isu adalah dapatan hakim bicara bahawa:</p>
    <blockquote>
    </blockquote>
    <p>
      <b>[27]</b> Peguambela bijaksana berhujah bahawa kata-kata "itulah botol Malibu yang saya gunakan pukul Stephanie" tidak boleh diterima masuk memandangkan keterangan SP37 yang antara lain menyatakan bahawa "kami telah menjumpai sebiji botol minuman keras jenama Malibu" yang jelas menunjukkan bahawa botol Malibu dijumpai oleh pihak polis sendiri dan bukannya melalui maklumat daripada perayu. Seterusnya, dihujahkan oleh peguambela bijaksana bahawa longgokan sampah itu bukannya khusus dari Kampung Tekek dan tidak ada keterangan bahawa botol itu yang dikatakan digunakan untuk membunuh si mati dibuang ke dalam tong sampah perayu. Malahan tidak terdapat keterangan bahawa terdapat tong sampah di hadapan rumah perayu.</p>
    <p>
      <b>(iv) Pengecaman Tilam Dan Eksibit Lain</b>
    </p>
    <p>
      <b>[28]</b> Terdapat dua tilam yang ditemui bersama mayat si mati, iaitu eks P32 dan P39. Hakim bicara telah membuat dapatan bahawa abang perayu, SP19 telah mengesahkan bahawa tilam P39 yang tertimbus bersama-sama mayat si mati adalah milik perayu di mana SP19 juga menyatakan bahawa beliau mengecam tilam tersebut kerana selalu menggunakan tilam itu semasa berada di rumah ibunya. Dapatan ini, hujah peguambela bijaksana adalah khilaf kerana SP19 di dalam keterangannya juga menyatakan bahawa beliau tidak meneliti tilam itu dari dekat tetapi melihat dari jauh sekali imbas sahaja dan mungkin beliau tersilap apabila menyatakan tilam itu tilam perayu atau tilam dari rumah perayu. SP25 pula tidak pasti sama ada tilam P39 adalah tilam yang beliau nampak berdekatan mayat si mati.</p>
    <p>
      <b>[29]</b> Seterusnya, terdapat barang-barang lain yang ditemui bersama mayat si mati iaitu dua bantal peluk (eks P26 dan P28), satu bantal (eks P30) dan satu lagi tilam (eks P32) yang tidak dicamkan oleh mana-mana saksi pendakwaan. Dalam keadaan itu dihujahkan oleh peguambela bijaksana bahawa terdapat kemungkinan barang-barang tersebut adalah kepunyaan orang lain dan bukannya kepunyaan perayu.</p>
    <p>
      <b>(v) Pemakaian <LINK HREF="legislationSectiondisplayed.aspx?MY_ACTS_1971_56;114.;;">Seksyen 114(g) Akta Keterangan 1950</LINK></b>
    </p>
    <p>
      <b>[30]</b> Dihujahkan bagi pihak perayu bahawa kegagalan pihak pendakwaan memanggil saksi-saksi berikut membangkitkan andaian bertentangan terhadap pihak pendakwaan:</p>
    <blockquote>
    </blockquote>
    <p>
      <b>(vi) Sebab-Sebab kematian</b>
    </p>
    <p>
      <b>[31]</b> Hakim bicara menyatakan "SP11 juga tidak menolak kemungkinan bahawa botol kaca seperti P81 yang mempunyai permukaan yang tumpul dan keras boleh menyebabkan kecederaan sepertimana keretakan-keretakan yang dialami si mati cukup pada lazimnya untuk menyebabkan kematian si mati di dalam kes ini". Dihujahkan oleh peguambela bijaksana bahawa walaupun SP11 tidak menolak kemungkinan eks P81 yang mempunyai permukaan yang tumpul dan keras boleh menyebabkan kecederaan seperti keretakan-keretakan yang dialami si mati, keterangan SP11 juga memperlihatkan beberapa kemungkinan yang lain seperti kemungkinan mangsa jatuh dan terkena objek-objek yang tumpul dan keras, kemungkinan mangsa dijerut dengan tuala serta kemungkinan mangsa dirogol dan terdapatnya keganasan seksual memandangkan penemuan air mani pada jasad si mati. Oleh itu dihujahkan bahawa dapatan hakim bicara adalah khilaf dari segi undang-undang dan fakta.</p>
    <p>
      <b>(vii) Kemungkinan Individu-Individu Lain Terlibat Dalam Pembunuhan Si Mati</b>
    </p>
    <p>
      <b>[32]</b> Dihujahkan bagi pihak perayu bahawa keterangan mengikut keadaan yang dikemukakan oleh pihak pendakwaan tidak membuktikan kes <i>prima facie</i> kerana ia bukan sahaja tidak dapat mengaitkan perayu dengan pertuduhan malahan keterangan yang dikemukakan menunjukkan kemungkinan penglibatan pihak ketiga. Pihak ketiga yang dimaksudkan adalah Ashaari, SP25 atau SP30 lebih-lebih lagi apabila wujudnya air mani pada jasad si mati yang tidak dapat ditentukan milik siapa.</p>
    <p>
      <b>(2) Kegagalan Menimbang Pembelaan Perayu</b>
    </p>
    <p>
      <b>[33]</b> Mengenai isu kedua, peguambela bijaksana berhujah bahawa hakim bicara khilaf apabila menyatakan "Mahkamah mendapati pembelaan OKT adalah lebih kepada satu cerita kosong yang disusun dengan begitu baik untuk menunjukkan OKT tidak bersalah". Ini kerana perayu telah memberi penjelasan yang munasabah tentang isu-isu yang dibangkitkan semasa perbicaraan khususnya bahawa isu si mati ditinggalkan di Taman Laut atas permintaan si mati dan bahawa kemungkinan beg silang si mati ditinggalkan di rumah perayu kerana si mati pulang semula ke rumah perayu. Keraguan munasabah juga telah ditimbulkan melalui keterangan SD2 dan SD3 tentang kewujudan kesan darah di dinding rumah perayu. Keseluruhan keterangan pembelaan dan penjelasan-penjelasan di atas, hujah peguambela bijaksana, telah gagal dipertimbangkan oleh hakim bicara.</p>
    <p>
      <b>Dapatan Kami</b>
    </p>
    <p>
      <b>[34]</b> Pihak pendakwaan bergantung kepada keterangan ikut keadaan untuk membuktikan kesnya terhadap perayu di bawah <LINK HREF="legislationSectiondisplayed.aspx?MY_ACTS_1997_574;300.;;">s 300(c) Kanun Keseksaan</LINK>. Walaupun peguambela bijaksana telah menimbulkan beberapa isu kecil berhubung kes <i>prima facie</i> seperti dinyatakan di atas, kami mendapati persoalan sebenar ialah sama ada keterangan ikut keadaan yang ada di hadapan mahkamah adalah mencukupi untuk mewujudkan kes <i>prima facie</i> terhadap perayu dan sama ada maklumat-maklumat yang diberikan oleh perayu berhubung penemuan mayat dan barang-barang peribadi milik si mati telah diterima masuk secara betul oleh hakim bicara.</p>
    <p>
      <b>Sama Ada Terdapat Kes Prima Facie Terhadap Perayu?</b>
    </p>
    <p>
      <b>[35]</b> Kes <i>prima facie</i> berkait rapat dengan isu penerimaan masuk maklumat yang diberikan oleh perayu di bawah <LINK HREF="legislationSectiondisplayed.aspx?MY_ACTS_1971_56;27.;;">s 27 Akta Keterangan 1950</LINK> dan juga keterangan ikut keadaan yang dikemukakan oleh pihak pendakwaan.</p>
    <p>
      <b>[36]</b> Adalah prinsip undang-undang yang mantap bahawa sesuatu maklumat yang diberikan oleh tertuduh boleh diterima masuk di bawah <LINK HREF="legislationSectiondisplayed.aspx?MY_ACTS_1971_56;27.;;">s 27</LINK> jika maklumat itu yang membawa kepada penemuan suatu fakta, berpunca daripada tertuduh dan bukan daripada sumber yang lain (lihat <LINK HREF="case_notes/showcase.aspx?pageid=MLRA_2005_1_230;"><i>Francis Antonysamy v. PP</i> [2005] 1 MLRA 230</LINK>; [2005] 3 MLJ 389; [2005] 2 CLJ 481; [2003] 2 AMR 455). Adalah juga prinsip yang mantap bahawa maklumat yang diberikan oleh tertuduh di bawah <LINK HREF="legislationSectiondisplayed.aspx?MY_ACTS_1971_56;27.;;">s 27</LINK> tidak perlu direkodkan secara bertulis (lihat <LINK HREF="case_notes/showcase.aspx?pageid=MLRH_2002_4_307;"><i>PP v. Hashim Hanafi</i> [2002] 4 MLRH 307</LINK>; [2002] 4 MLJ 176; [2006] 8 CLJ 555).</p>
    <p>
      <b>[37]</b> Prinsip undang-undang adalah juga mantap bahawa keterangan ikut keadaan hendaklah dilihat kesannya secara kumulatif dan keterangan ikut keadaan itu dengan khususnya hanya mengarah atau menjurus kepada (irresistibly points to) kebersalahan perayu (lihat <LINK HREF="case_notes/showcase.aspx?pageid=MLRA_1965_1_38;"><i>Sunny Ang v. PP</i> [1965] 1 MLRA 38</LINK>; [1966] 2 MLJ 195, <LINK HREF="case_notes/showcase.aspx?pageid=MLRA_1983_1_7;"><i>Dato' Mokhtar Hashim &amp; Anor v. PP</i> [1983] 1 MLRA 7</LINK>; [1983] 2 MLJ 232; [1983] CLJ 101, <LINK HREF="case_notes/showcase.aspx?pageid=MLRA_2009_1_153;"><i>Amathevelli P Ramasamy v. PP</i> [2009] 1 MLRA 153</LINK>; [2009] 2 MLJ 367; [2009] 3 CLJ 109; [2009] AMR 281 dan <LINK HREF="case_notes/showcase.aspx?pageid=MLRA_1974_1_361;"><i>Kamis v. PP</i> [1974] 1 MLRA 361</LINK>; [1971] 2 MLJ 267).</p>
    <p>
      <b>[38]</b> Di dalam rayuan ini, kami mendapati bahawa hakim bicara tidak khilaf dari segi pemakaian prinsip undang-undang berhubung <LINK HREF="legislationSectiondisplayed.aspx?MY_ACTS_1971_56;27.;;">s 27</LINK> dan adalah tepat dalam menerima masuk maklumat yang diberikan oleh perayu kepada SP15 yang membawa kepada penemuan mayat si mati dan juga penemuan barangbarang peribadi milik si mati di rumah perayu.</p>
    <p>
      <b>[39]</b> Mengikut keterangan SP15, maklumat mengenai tempat mayat disimpan di sebuah gua di Kampung Tekek dan tempat barang-barang milik si mati disimpan, diterima daripada perayu pada 8 Ogos 2011 jam lebih kurang 8.20 pagi. Berikutan maklumat itu, pada hari yang sama jam 10.30 pagi, SP15 bersama perayu telah bertolak dari jeti Mersing dan dengan dipandu arah oleh perayu telah pergi ke sebuah gua di Kampung Tekek. Di gua tersebut, perayu menunjukkan satu lubang dan berkata "ini tempat mayat perempuan Perancis saya simpan". Pada jam lebih kurang 1.45 tengahari hari yang sama, SP11, SP37, SP13 dan pasukan forensik Hospital Tengku Ampuan Afzan Kuantan telah membuat korekan dan penggalian pada tempat yang ditunjukkan oleh perayu. Hasil penggalian tersebut, mayat si mati telah ditemui bersama-sama beberapa bantal dan tilam.</p>
    <p>
      <b>[40]</b> Daripada urutan peristiwa di atas, kami mendapati hujahan peguambela bijaksana bahawa hakim bicara khilaf dalam menerima masuk maklumat yang diberikan oleh perayu kerana pihak polis telah sedia mengetahui tempat mayat si mati ditanam, adalah tidak bermerit. Kami mendapati tiada keterangan menunjukkan maklumat tentang tempat mayat si mati ditanam telah diperolehi daripada sumber yang lain selain daripada perayu. Hujahan peguambela bijaksana bahawa pihak polis telah terlebih dahulu mengetahui tentang tempat mayat ditanam berdasarkan SP25 memberitahu SP30 dan kemungkinan SP30 memberitahu isterinya dan isterinya pula mungkin telah memberitahu adik iparnya, Farid yang merupakan seorang anggota polis, jelas tidak bersandarkan kepada sebarang keterangan di hadapan mahkamah. Sebaliknya, keterangan SP30 menunjukkan bahawa beliau tidak menceritakan kepada sesiapa bahawa SP25 melihat mayat, tidak kepada isterinya mahupun Farid. Mengenai perbezaan perkataan-perkataan di dalam eks P174 dan P175, ia pada pendapat kami tidak menjejaskan penerimaan masuk maklumat yang diberikan oleh perayu di bawah <LINK HREF="legislationSectiondisplayed.aspx?MY_ACTS_1971_56;27.;;">s 27 Akta Keterangan 1950</LINK>.</p>
    <p>
      <b>[41]</b> Seterusnya, kami mendapati bahawa keterangan ikut keadaan yang ada di hadapan mahkamah mengarah atau menjurus kepada hanya kebersalahan perayu. Identiti si mati bukanlah menjadi pertikaian di dalam rayuan ini. Si mati telah dikenal pasti setelah SP3 mengesahkan sampel tulang (eks P84) adalah milik si mati selepas menjalani analisa ke atas sampel-sampel darah ibu kandung si mati dan kakak si mati. 'Swab stick' yang digunakan oleh SP13 untuk mengambil kesan darah pada dinding rumah perayu telah dianalisa oleh SP3. SP3 mengesahkan kehadiran darah pada 'swab stick' yang berpadanan dengan profil DNA yang didapati daripada tulang si mati. Keterangan saintifik ini mengatasi keterangan saksi-saksi lain yang menyatakan tiada kesan darah pada dinding dengan hanya melihat secara pandangan kasar. Ditambah dengan fakta penemuan barang-barang kepunyaan si mati di rumah perayu, kami berpendapat wujud keterangan <i>prima facie</i> yang boleh mengaitkan perayu dengan pertuduhan.</p>
    <p>
      <b>[42]</b> Mengenai botol minuman keras jenama Malibu, kami berpendapat sama ada ia dibuktikan datang daripada tong sampah di rumah perayu atau sebaliknya tidak menjejaskan kes pendakwaan. Maklumat yang diberikan oleh perayu yang membawa kepada penemuan botol dan keterangan SP11 bahawa permukaan botol jenama Malibu (eks P81) yang tumpul dan keras boleh menyebabkan kecederaan seperti yang dialami oleh si mati, pada pandangan kami adalah mencukupi untuk membuktikan kes <i>prima facie</i> terhadap perayu.</p>
    <p>
      <b>[43]</b> Ketiadaan pengecaman positif tilam (eks P39) dan ketiadaan pengecaman tilam (eks P32) serta eksibit-eksibit lain yang ditemui bersama mayat si mati, pada pendapat kami juga tidak mencacatkan kes pendakwaan. Ketiadaan pegecaman tersebut tidak menjejaskan keterangan berkaitan maklumat yang diberikan oleh perayu yang membawa kepada penemuan mayat si mati. Penemuan mayat si mati hasil maklumat perayu ini secara langsung telah mengaitkan perayu dengan pembunuhan si mati.</p>
    <p>
      <b>[44]</b> Mengenai Farid, Tarmizi, Ashaari dan ibu perayu, kami mendapati bahawa walaupun tanpa saksi-saksi tersebut, tiada kelompangan pada kes pendakwaan dan tidak wujud unsur 'suppression of evidence'. Dalam keadaan itu kami mendapati saksi-saksi tersebut bukanlah saksi yang material dan andaian bertentangan di bawah s <LINK HREF="legislationSectiondisplayed.aspx?MY_ACTS_1971_56;114.;;">114(g)</LINK> adalah tidak terpakai (lihat <LINK HREF="case_notes/showcase.aspx?pageid=MLRA_1986_1_292;"><i>Munusamy Vengadasalam v. PP</i> [1986] 1 MLRA 292</LINK>; [1987] 1 MLJ 492; [1987] CLJ 221).</p>
    <p>
      <b>[45]</b> Kes pendakwaan terhadap perayu adalah di bawah <LINK HREF="legislationSectiondisplayed.aspx?MY_ACTS_1997_574;300.;;">s 300(c) Kanun Keseksaan</LINK>. Di bawah peruntukan ini, pihak pendakwaan perlu membuktikan bahawa perayu telah dengan niat menyebabkan kecederaan kepada si mati yang mana kecederaan itu pada lazimnya boleh menyebabkan kematian.</p>
    <p>
      <b>[46]</b> Sebagaimana keterangan SP11 dan laporan bedah siasat, sebab-sebab kematian si mati disimpulkan sebagai 'probable blunt force trauma to the head'. Hakim bicara telah menerima keterangan SP11 yang tidak menolak kemungkinan bahawa botol eks P81 yang mempunyai permukaan yang tumpul dan keras boleh menyebabkan kecederaan sepertimana keretakan-keretakan yang dialami si mati dan bahawa empat keretakan yang dialami si mati cukup pada lazimnya untuk menyebabkan kematian si mati.</p>
    <p>
      <b>[47]</b> Kami tidak mendapati bahawa hakim bicara khilaf dalam menilai dan menerima keterangan SP11 berhubung sebab-sebab kematian si mati. Dalam menerima keterangan tersebut, hakim bicara telah juga menilai keterangan SP11 berhubung kemungkinan-kemungkinan lain yang boleh menyebabkan kematian si mati apabila hakim bicara menyatakan:</p>
    <blockquote>
    </blockquote>
    <p>
      <b>[48]</b> Kami tidak bersetuju dengan hujahan peguambela bijaksana bahawa keterangan ikut keadaan yang dikemukakan oleh pihak pendakwaan tidak dapat mengaitkan perayu dengan pertuduhan. Kami berpuas hati dan mendapati bahawa keterangan ikut keadaan yang ada di hadapan mahkamah telah mengaitkan perayu dengan pertuduhan dan tidak sesiapa yang lain. Justeru, kami bersetuju dengan hakim bicara bahawa pihak pendakwaan telah membuktikan suatu kes <i>prima facie</i> terhadap perayu dan hakim bicara adalah tepat dalam memanggil perayu membela diri di atas pertuduhan tersebut.</p>
    <p>
      <b>Sama Ada Hakim Bicara Telah Memberi Pertimbangan Sewajarnya Kepada Pembelaan Perayu?</b>
    </p>
    <p>
      <b>[49]</b> Teras pembelaan perayu ialah perayu tidak membunuh si mati. Hakim bicara membuat kesimpulan berikut berkenaan pembelaan perayu:</p>
    <blockquote>
    </blockquote>
    <p>
      <b>[50]</b> Meneliti alasan penghakiman, kami mendapati penjelasan perayu bahawa beliau sibuk dengan kegiatan perniagaan dan berburu telah diberi penilaian dan pertimbangan oleh hakim bicara. Hakim bicara juga telah menimbangkan keterangan perayu bahawa perayu terjumpa dan melihat si mati di pintu gua pada 11 Mei 2011 selepas SP25 memberitahunya mengenai mayat itu. Hakim bicara mendapati keterangan perayu ini bercanggah dengan keterangan SP25 yang menyatakan SP25 hanya berjumpa perayu pada 12 Mei 2011. Hakim bicara telah seterusnya menimbangkan pengakuan perayu bahawa perayu ada memberi maklumat kepada SP15 tentang tempat mayat ditanam dan barangbarang kepunyaan si mati disimpan.</p>
    <p>
      <b>[51]</b> Selanjutnya, hakim bicara juga menimbangkan keterangan SD2 bahawa kunci pendua rumah perayu berada di atas pintu di luar rumah dan rumah perayu boleh diakses oleh ahli keluarga atau kawan-kawan perayu. Hakim bicara mendapati bahawa keterangan SD2 bercanggah dengan keterangan perayu bahawa kunci pendua hanya berada di bahagian dalam rumah dan tidak mungkin berada di atas pintu. Seterusnya menurut perayu, kunci pendua telahpun hilang dan perayu hanya menggunakan kunci rumah yang diikat bersama kunci motorsikal beliau. Keterangan SD2 juga bercanggah dengan keterangan SP25 yang mengesahkan bahawa kunci rumah berada dengan perayu dan rumah perayu hanya boleh dimasuki sekiranya perayu membuka pintu.</p>
    <p>
      <b>[52]</b> Kami mendapati bahawa melalui perenggan 57 hingga 62 alasan penghakiman, hakim bicara telah mengarahkan mindanya kepada setiap aspek penjelasan dan keterangan perayu sebelum mencapai keputusan bahawa perayu gagal menimbulkan keraguan yang munasabah ke atas kes pendakwaan. Memandangkan yang tersebut di atas, hujahan peguambela bijaksana bahawa hakim bicara gagal menimbang pembelaan perayu adalah tidak berasas.</p>
    <p>
      <b>[53]</b> Mengambil kira latar belakang dan fakta kes bahawa si mati adalah penyewa di rumah perayu, kelakuan perayu untuk tidak melaporkan kepada pihak polis tentang penemuan mayat si mati pada 11 Mei 2011, jika benar, dan kelakuan perayu menjalankan kegiatan seperti biasa, seolah-olah tiada apa-apa berlaku kepada si mati yang merupakan seorang penyewa di rumahnya, adalah tidak munasabah.</p>
    <p>
      <b>Kesimpulan</b>
    </p>
    <p>
      <b>[54]</b> Kesimpulannya, kami mendapati bahawa isu-isu yang ditimbulkan oleh pihak perayu adalah tidak bermerit. Kami bersetuju dengan dapatan-dapatan hakim bicara dan kami tidak mempunyai sebarang alasan untuk campur tangan dan mengubah dapatan-dapatan tersebut. Kami mendapati bahawa berdasarkan kekuatan gabungan keterangan ikut keadaan yang ada, sabitan perayu adalah selamat (lihat <LINK HREF="case_notes/showcase.aspx?pageid=MLRA_1962_1_32;"><i>Chan Chwen Kong v. PP</i> [1962] 1 MLRA 32</LINK>; [1962] MLJ 307). Dengan itu kami sebulat suara telah menolak rayuan perayu dan mengesahkan sabitan dan hukuman yang dijatuhkan oleh Mahkamah Tinggi.</p>
  </JUDGMENT>
</MLRA_2015_4_571>