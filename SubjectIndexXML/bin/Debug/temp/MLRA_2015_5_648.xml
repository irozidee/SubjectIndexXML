<MLRA_2015_5_648>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>
    </LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>MLRAU_2015_79</UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>RAJAPUTRAN GANISEN lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Balia Yusof Wahi, Zakaria Sam, Varghese George Varughese HHMR</JUDGE_NAME>
  <JUDGMENT_NUMBER>[Rayuan Jenayah No: K-05-254-10-2012]</JUDGMENT_NUMBER>
  <JUDGMENT_DATE>11 Mac 2015</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="legislationSectiondisplayed.aspx?MY_ACTS_1980_234;39.;;">Akta Dadah Berbahaya 1952 - Seksyen 39(1)(a)</LINK> - Mengedar dadah berbahaya heroin dan monoacetylmorphines seberat 39.38 gram - Sama ada terdapat percanggahan material berat dadah - Sama ada kepakaran ahli kimia dibuktikan - Sama ada rayuan terhadap sabitan dan hukuman mati dibenarkan</i>
      </p>
    </CATCHWORDS>
    <p>Kes ini adalah rayuan perayu terhadap sabitan dan hukuman mati yang dijatuhkan ke atasnya bagi kesalahan mengedar dadah berbahaya heroin dan monoacetylmorphines seberat 39.38 gram. Perayu telah ditahan polis semasa dia menunggang motosikalnya di mana sebuah beg kanvas merah yang kemudiannya disahkan mengandungi dadah berbahaya tersebut dijumpai. Rayuan ini membangkitkan dua isu iaitu: (i) sama ada terdapat percanggahan material berat dadah di sebabkan berat kasar dinyatakan 980 gram di pertuduhan awal sepertimana yang ditimbangkan oleh pegawai penyiasat bertugas SP8 manakala berat kasar ahli kimia SP5 dinyatakan 1,026.5 gram; dan (ii) sama ada kepakaran ahli kimia SP5 dibuktikan.</p>
    <p>
      <b>Diputuskan</b>, menolak rayuan:</p>
    <p>
      <b>(1)</b> SP8 menggunakan alat timbang yang dibekalkan oleh kerajaan. Alat timbangan yang digunakan oleh ahli kimia SP5 telah dikalibrasi secara berkala sedangkan timbangan yang disediakan di balai-balai polis tidak dikalibrasi. Timbangan di balai polis umumnya digunakan untuk maksud mendapatkan timbangan awal atau kasar untuk maksud penyediaan pertuduhan awal sebelum timbangan sebenar diperolehi dari jabatan kimia untuk maksud pertuduhan sebenarnya disediakan. Juga, cara timbangan oleh SP5 dan SP8 tidak pernah dipertikaikan oleh perayu terdahulu. (perenggan-perenggan 24-27)</p>
    <p>
      <b>(2)</b> Kesemua barang-barang kes telah dicamkan oleh SP5 (ahli kimia), SP6 (pegawai penangkap), SP8 (pegawai penyiasat bertugas) dan SP9 (pegawai penyiasat kes) di mahkamah. Rantaian pergerakan barang-barang kes tidak pernah terputus dari masa barang-barang kes tersebut ditemui sehingga ia dianalisa oleh SP5. Barang kes dadah yang dikemukakan di mahkamah adalah dadah yang sama yang ditemui di tempat kejadian yang kemudiannya dihantar ke Jabatan Kimia untuk dianalisa. (perenggan-perenggan 32-33)</p>
    <p>
      <b>(3)</b> Keterangan SP5 jelas menunjukkan beliau telah menjadi ahli kimia kerajaan sejak 2002. Beliau berpengalaman dalam bidangnya selama sembilan tahun iaitu menganalisa bahan yang dihantar oleh badan-badan penguatkuasa seperti pihak polis dan kastam. Keterangan kelayakannya yang dikemukakan di mahkamah terbuka diterima masuk setelah tiada bantahan dari perayu pada ketika itu. Perayu sekarang tidak boleh membantah kebolehterimaan keterangan kelayakan SP5. (perenggan-perenggan 40-42)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>AEG Carapiet v. AY Derderiam [1961] AIR Cal 359 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRAU_2013_325;">Formi Afta Ahmad &amp; Anor v. PP [2013] MLRAU 325</LINK>; [2014] 1 MLJ 838; [2013] 9 CLJ 183 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2013_6_1;">Hasbala Mohd Sarong v. PP [2013] 6 MLRA 1</LINK>; [2013] 6 MLJ 636; [2013] 6 CLJ 945; [2013] 6 AMR 324 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1993_1_701;">Khoo Hi Chiang v. PP And Another Case [1993] 1 MLRA 701</LINK>; [1994] 1 MLJ 265; [1994] 2 CLJ 151; [1994] 1 AMR 323 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2013_4_407;">Sathiamoorty Ramakareshina v. PP [2013] 4 MLRA 407</LINK>; [2013] 2 MLJ 811 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2009_4_46;">Timhar Jimdani Ong &amp; Anor v. PP [2009] 4 MLRA 46</LINK>; [2010] 1 MLJ 775; [2010] 3 CLJ 938 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1999_593;272.;;">Criminal Procedure Code, ss 272</LINK>, <LINK HREF="legislationSectiondisplayed.aspx?MY_ACTS_1999_593;402B.;;">402B(1)</LINK></p>
      <p>
        <LINK HREF="legislationSectiondisplayed.aspx?MY_ACTS_1980_234;2.;;">Dangerous Drugs Act 1952, ss 2</LINK>, <LINK HREF="legislationSectiondisplayed.aspx?MY_ACTS_1980_234;37.;;">37(d)</LINK>, <LINK HREF="legislationSectiondisplayed.aspx?MY_ACTS_1980_234;39.;;">39(1)(a)</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Naran Singh; Tetuan Naran Singh &amp; Co</i>
      </p>
      <p>
        <i>Bagi pihak responden: Mohd Fairuz Johari TPR</i>
      </p>
    </COUNSELS>
    <VERDICT>
      <p>
        <i>[Menolak rayuan.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Zakaria Sam HMR:</b>
    </p>
    <p>
      <b>Pertuduhan</b>
    </p>
    <p>
      <b>[1]</b> Perayu dipertuduh di bawah <LINK HREF="legislationSectiondisplayed.aspx?MY_ACTS_1980_234;39.;;">s 39(1)(a) Akta Dadah Berbahaya (ADB) 1952</LINK> dengan kesalahan mengedar dadah berbahaya heroin dan monoacetylmorphines sejumlah berat 39.38 gram pada 8 May 2011 jam lebih kurang 3.00 pagi di Lorong 1, Taman Bayan, Kulim, Kedah.</p>
    <p>
      <b>[2]</b> Beliau telah didapati bersalah, disabitkan dan dijatuhi hukuman mati.</p>
    <p>
      <b>[3]</b> Ini adalah rayuan perayu di atas keputusan tersebut.</p>
    <p>
      <b>Kes Pendakwaan</b>
    </p>
    <p>
      <b>[4]</b> Pada 8 May 2011 lebih kurang jam 3.00 pagi, SP6 (Kpl Azman) dan SP7 (Kpl Mad Shariff) serta beberapa orang ahli Pertubuhan Prihatin Kebajikan Masyarakat Kulim ketika melakukan rondaan jenayah di kawasan Kulim telah menahan perayu yang menunggang motosikal No PBL 5823.</p>
    <p>
      <b>[5]</b> SP6 seterusnya membuat pemeriksaan ke atas motosikal yang ditunggang perayu dan SP6 menjumpai sebuah beg kanvas berwarna merah (P11) di dalam raga motosikal tersebut. Di dalam beg kanvas tersebut, SP6 menjumpai satu bungkusan plastik jenama Beras Jati 10kg yang mengandungi 600 paket plastik lutsinar yang berisi serbuk dan ketulan kecil. SP6 mengesyaki bahan tersebut adalah dadah berbahaya lalu menangkap perayu dan merampas barang-barang yang dijumpai.</p>
    <p>
      <b>[6]</b> SP6 kemudian membawa perayu dan barang-barang yang dirampas tersebut ke Balai Polis Kulim dan SP6 membuat laporan polis vide Kulim Report No 3786/11 dan membuat penandaan barang-barang yang dirampas.</p>
    <p>
      <b>[7]</b> Keterangan SP6 telah disokong oleh SP7, anggota polis yang berjaya menahan perayu selepas motosikal beliau jatuh.</p>
    <p>
      <b>[8]</b> Perayu dan barang-barang kes diserahkan oleh SP6 kepada SP8 (Insp Mohamad Yuhann Ross), Pegawai Penyiasat bertugas pada malam itu. SP8 kemudiannya menyerahkan barang-barang kes dan perayu kepada Pegawai Penyiasat bagi kes ini, SP9 (ASP Ahmad Sidi).</p>
    <p>
      <b>[9]</b> SP9 telah menghantar 600 paket yang mengandungi serbuk dan ketulan kecil tersebut ke Jabatan Kimia Malaysia, Alor Setar untuk analisa. Ahli kimia (SP5) mengesahkan bahan-bahan tersebut mengandungi dadah berbahaya jenis heroin dan monoacetylmorphines dengan berat keseluruhannya 39.98 gram.</p>
    <p>
      <b>[10]</b> Kakak perayu (SP4) mengatakan motosikal yang ditunggang oleh perayu pada malam itu telah dipinjam dari beliau dan barang-barang yang dijumpai di dalam raga motosikal tersebut bukanlah kepunyaannya (SP4).</p>
    <p>
      <b>Dapatan Hakim Bicara</b>
    </p>
    <p>
      <b>[11]</b> Hakim bicara memutuskan perayu mempunyai kawalan dan jagaan ke atas beg kanvas dan juga plastik jenama Beras Jati 10kg yang di dalamnya terkandung dadah berbahaya tersebut yang membolehkan pihak pendakwa bergantung pada anggapan di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(d)</LINK> untuk membuktikan milikan dan pengetahuan terhadap dadah tersebut oleh perayu.</p>
    <p>
      <b>[12]</b> Hakim bicara juga memutuskan perayu sedang membawa dadah tersebut dari satu tempat sehinggalah sampai di tempat di mana perayu telah ditahan dan dadah tersebut di rampas. Keterangan ini cukup untuk membuktikan intipati pengedaran dadah berdasarkan peruntukan <LINK HREF="legislationSectiondisplayed.aspx?MY_ACTS_1980_234;2.;;">s 2 ADB</LINK>.</p>
    <p>
      <b>[13]</b> Berasaskan dapatan di atas, hakim bicara memutuskan bahawa pendakwaan telah berjaya membuktikan kes prima facie terhadap perayu dan perayu dipanggil membela diri.</p>
    <p>
      <b>Kes Pembelaan</b>
    </p>
    <p>
      <b>[14]</b> Secara ringkasnya, perayu di dalam keterangan bersumpahnya mengatakan pada malam tersebut ketika beliau sedang minum di Serdang, beliau menerima panggilan telefon dari ibunya yang tinggal di Malakof, Kuala Ketil memberitahunya beliau tidak sihat. Perayu kemudian balik ke rumah kakaknya (SP4) dan mengambil beberapa helai pakaian dan dimasukkan ke dalam beg kanvas. Beliau tidak tahu beg kanvas tersebut kepunyaan siapa. Di dalam beg tersebut ada beberapa helai pakaian tetapi tidak ada benda-benda lain. Ketika beliau melalui jalan di kawasan Taman Bayan dan berhenti di satu lampu isyarat, sekumpulan enam orang datang menuju ke arahnya memegang kayu. Beliau kemudian membelok motosikalnya ke Taman Bayan dan memasuki satu jalan kecil dan terjatuh. Kemudian orang yang dilihat tadi datang mengangkat beliau. Mereka ini termasuk dua orang anggota polis.</p>
    <p>
      <b>[15]</b> Orang-orang tersebut kemudian memeriksa beg kanvas yang beliau bawa dan beliau mendengar mereka berkata tidak terdapat apa-apa di dalam beg tersebut. Kemudian anggota polis di dalam kumpulan tersebut mengambil beg tersebut. Beg itu disimpan semula di dalam raga motosikalnya. Selepas itu beliau dan motosikal beliau di bawa ke satu tempat.</p>
    <p>
      <b>[16]</b> Pada masa itu terdapat juga motosikal-motosikal lain juga ditahan dan diperiksa. Anggota polis kemudian meminta kad pengenalannya tetapi perayu tidak dapat menunjukkan kad pengenalannya. Perayu telah dikenakan saman lalu lintas. Perayu kemudiannya berjalan menuju ke motosikalnya. Semasa sampai di motosikalnya, salah seorang India di kalangan enam orang yang menahan beliau semasa terjatuh tadi telah mengambil beg dari raga motosikal beliau dan membawa beg tersebut kepada polis yang menahan beliau. Apabila beg tersebut dibuka, terdapat plastik Beras Jati yang di dalamnya terdapat dadah yang menjadi perkara pokok pertuduhan.</p>
    <p>
      <b>Dapatan Hakim Bicara Di Akhir Kes Pembelaan</b>
    </p>
    <p>
      <b>[17]</b> Hakim bicara memutuskan pembelaan perayu merupakan satu pembelaan rekaan dan tidak boleh dipercayai. Pihak pembelaan telah gagal untuk menimbulkan keraguan munasabah bahawa perayu mempunyai pemilikan ke atas beg kanvas dan plastik beras Jati yang mengandungi dadah berbahaya tersebut. Perayu juga telah gagal menyangkal anggapan statutori di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(d) ADB</LINK>.</p>
    <p>
      <b>[18]</b> Pembelaan perayu juga gagal menimbulkan keraguan yang munasabah bahawa beliau sedang melakukan perbuatan membawa dadah berbahaya tersebut pada masa ditangkap seperti dinyatakan di bawah <LINK HREF="legislationSectiondisplayed.aspx?MY_ACTS_1980_234;2.;;">s 2 ADB</LINK>.</p>
    <p>
      <b>Alasan Rayuan</b>
    </p>
    <p>
      <b>[19]</b> Di hadapan kami perayu membangkitkan dua isu:</p>
    <blockquote>
    </blockquote>
    <p>
      <b>Isu Pertama</b>
    </p>
    <p>
      <b>[20]</b> Isu ini hanya dibangkitkan di peringkat rayuan. Ia tidak pernah dibangkitkan oleh peguam bela terdahulu sama ada di peringkat kes pendakwaan mahupun di peringkat pembelaan. Oleh itu, isu ini langsung tidak disentuh oleh hakim bicara di dalam penghakimannya.</p>
    <p>
      <b>[21]</b> Di peringkat rayuan, peguam perayu mempertikaikan timbangan berat dadah yang berbeza oleh saksi-saksi pendakwaan:</p>
    <blockquote>
    </blockquote>
    <p>
      <b>[22]</b> Peguambela yang bijaksana berhujah berdasarkan timbangan SP5, berat kasar telah bertambah sebanyak 46.5 gram.</p>
    <p>
      <b>[23]</b> Setelah menyemak keterangan saksi-saksi, kami dapati hujahan peguam yang bijaksana adalah tidak berasas. Timbangan SP5 sebanyak 1026.50 gram adalah timbangan berat satu karung plastik yang berisi 600 paket bersama kandungan. Setelah menolak berat karung plastik dan 600 peket plastik kosong (yang beratnya 226.10 gram), berat bersih dadah bahan ketulan dan serbuk berwarna putih adalah 800.40 gram (ms 17 RR). SP5 tidak ada menimbang 600 paket bersama kandungannya. Sementara itu, timbangan yang dibuat oleh SP8 ialah untuk 600 paket plastik berserta kandungannya sahaja. Beliau tidak menimbang karung plastik.</p>
    <p>
      <b>[24]</b> SP8 memberi keterangan beliau menggunakan alat timbang yang dibekalkan oleh kerajaan.</p>
    <p>
      <b>[25]</b> Kami juga mengambil maklum alat timbangan yang digunakan oleh ahli kimia telah dikalibrasi secara berkala sedangkan timbangan yang disediakan di balai-balai polis tidak dikalibrasi. Timbangan di balai polis umumnya digunakan untuk maksud mendapatkan timbangan awal atau kasar untuk maksud penyediaan pertuduhan awal seperti di eks B2 Rekod Rayuan (RR) sebelum timbangan sebenar diperolehi dari jabatan kimia untuk maksud pertuduhan sebenarnya disediakan seperti di eks B dalam RR.</p>
    <p>
      <b>[26]</b> Di dalam kes <LINK HREF="case_notes/showcase.aspx?pageid=MLRA_2013_6_1;"><i>Hasbala Mohd Sarong v. PP</i> [2013] 6 MLRA 1</LINK>; [2013] 6 MLJ 636; [2013] 6 CLJ 945; [2013] 6 AMR 324, ms 6, Mahkamah Persekutuan telah memutuskan:</p>
    <blockquote>
    </blockquote>
    <p>
      <b>[27]</b> Kami juga dapati cara timbangan oleh SP5 dan SP8 juga tidak pernah dipertikaikan oleh peguam terdahulu.</p>
    <p>
      <b>[28]</b> Isu yang lebih penting adalah, adakah rantai pergerakan barang kes dadah telah terputus sehingga menimbulkan satu keraguan munasabah terhadap identiti dadah yang dikemukakan di mahkamah seperti yang dibangkitkan oleh peguam yang bijaksana. Oleh kerana perkara ini tidak menjadi isu di peringkat perbicaraan, hakim bicara tidak menyentuh isu ini.</p>
    <p>
      <b>[29]</b> SP6 di dalam keterangannya mengatakan sepanjang perjalanan dari tempat kejadian ke IPD Kulim, barang kes sentiasa berada di dalam kawalannya. Di Balai Polis Kulim, beliau telah membuat penandaan pada setiap 600 paket plastik kecil lutsinar, beg kanvas dan plastik beras Jati dengan tandatangannya, tarikh 8 May 2011 dan Kulim Report 3786/11. Beliau juga menulis A1-A600 dan nombor report 3786/11 ke atas 600 paket kecil (ms 27 dan 28 RR). Kemudian baru barang-barang kes tersebut diserahkan kepada SP8.</p>
    <p>
      <b>[30]</b> SP8 tidak membuat penandaan ke atas barang kes kerana beliau hanya pegawai penyiasat bertugas bukan pegawai penyiasat untuk kes ini. Beliau telah maklumkan mengenai tangkapan dan rampasan barang kes kepada pegawai penyiasat kes iaitu SP9. SP9 mengarahkannya membuka kertas siasatan. Setelah menerima barang kes dari SP6 yang telah siap ditandakan, SP8 telah menimbang 600 paket plastik kecil dan kandungannya. Beliau kemudian menyimpan kesemua barang-barang kes di dalam almari besi di dalam pejabatnya dalam keadaan berkunci yang mana hanya beliau sahaja mempunyai akses. Jam 9.40 pagi, beliau menyerahkan barang-barang kes tersebut kepada SP9 (ms 66 RR).</p>
    <p>
      <b>[31]</b> SP9 setelah menerima barang-barang kes daripada SP8 telah membuat tandaannya sendiri ke atas barang-barang kes iaitu 600 paket plastik lutsinar dengan tandatangannya dan meletakkan tarikh 8 May 2011. Beg kanvas ditandakan A, tandatangan dan tarikh, dan bungkusan plastik beras Jati ditandakan AA, tandatangan dan tarikh (ms 71 RR).</p>
    <p>
      <b>[32]</b> Kesemua barang-barang kes ini telah dicamkan oleh SP5 (ahli kimia), SP6 (pegawai penangkap), SP8 (Pegawai Penyiasat bertugas) dan SP9 (Pegawai Penyiasat kes) di mahkamah.</p>
    <p>
      <b>[33]</b> Kami berpuashati bahawa rantaian pergerakan barang-barang kes tidak pernah terputus dari masa barang-barang kes tersebut ditemui sehingga ia dianalisa oleh SP5. Kami juga berpuashati barang kes dadah yang dikemukakan di mahkamah adalah dadah yang sama yang ditemui di tempat kejadian yang kemudiannya dihantar ke Jabatan Kimia untuk dianalisa.</p>
    <p>
      <b>Isu Kedua</b>
    </p>
    <p>
      <b>[34]</b> Isu ini juga tidak pernah dibangkitkan di peringkat bicara di Mahkamah Tinggi. Oleh itu, isu ini tidak disentuh oleh hakim bicara di dalam penghakimannya.</p>
    <p>
      <b>[35]</b> Peguambela yang bijaksana berhujah <LINK HREF="legislationSectiondisplayed.aspx?MY_ACTS_1999_593;402B.;;">s 402B(1) Kanun Acara Jenayah (KAJ)</LINK> yang memperuntukkan:</p>
    <blockquote>
    </blockquote>
    <p>hanya berkuatkuasa pada 1 Jun 2012. SP5 memberikan keterangan pada 7 May 2012 dan peruntukan yang terpakai ketika itu adalah <LINK HREF="legislationSectiondisplayed.aspx?MY_ACTS_1999_593;272.;;">s 272 KAJ</LINK>. Oleh itu, tindakan hakim bicara menerima masuk curriculum vitae (CV) bertaip yang disediakan dan dikemukakan oleh SP5 sebagai eks P7, menyalahi <LINK HREF="legislationSectiondisplayed.aspx?MY_ACTS_1999_593;272.;;">s 272 KAJ</LINK> yang memperuntukkan:</p>
    <blockquote>
    </blockquote>
    <p>dan merujuk kepada kes <LINK HREF="case_notes/showcase.aspx?pageid=MLRAU_2013_325;"><i>Formi Afta Ahmad &amp; Anor v. PP</i> [2013] MLRAU 325</LINK>; [2014] 1 MLJ 838; [2013] 9 CLJ 183 sebagai nas nya.</p>
    <p>
      <b>[36]</b> Di dalam kes <i>Formi Afta</i>, keterangan ahli kimia (SP3) dicabar atas dua sebab. Pertama, keterangan SP3 mengalami beberapa kecacatan iaitu i) SP3 tidak mengatakan kelayakannya (qualifications), ii) tidak disebut bila beliau menerima eksibit dadah dan dari siapa beliau menerima eksibit tersebut, iii) SP3 tidak mengatakan jenis-jenis analisa yang dijalankan dan iv) tiada keterangan bahawa dadah tersebut adalah cannabis seperti di takrifkan di bawah <LINK HREF="legislationSectiondisplayed.aspx?MY_ACTS_1980_234;2.;;">s 2 ADB</LINK>. Kedua, penerimaan masuk CV bertaip SP3 sebagai keterangan.</p>
    <p>
      <b>[37]</b> Kami percaya CV SP3 di dalam kes <i>Formi Afta</i> dibawa masuk bagi membuktikan kelayakan SP3 sebagai ahli kimia.</p>
    <p>
      <b>[38]</b> Di dalam rayuan di hadapan kami, kecacatan (ii),(iii) dan (iv) tidak berlaku. SP5 di dalam keterangannya telah mengatakan beliau menerima eksibit tersebut pada 10 May 2011 dari ASP Ahmad Sidi. Beliau telah memperincikan ujian/analisa yang dijalankannya (lihat ms 17 RR) dan hasil analisa mendapati bahan tersebut adalah heroin dan monoacetylmorphines disenaraikan di dalam Jadual Pertama ADB (lihat ms 18 RR).</p>
    <p>
      <b>[39]</b> SP5 telah memberi keterangan secara bersumpah mengenai kepakarannya seperti berikut.</p>
    <blockquote>
    </blockquote>
    <p>
      <b>[40]</b> Keterangan SP5 jelas menunjukkan beliau telah menjadi ahli kimia kerajaan sejak 2002. Berpengalaman dalam bidangnya selama sembilan tahun iaitu menganalisa bahan yang dihantar oleh badan-badan penguatkuasa seperti pihak polis dan Kastam. CV yang dikemukakannya di mahkamah terbuka diterima masuk setelah tidak ada bantahan dari peguam bicara pada ketika itu.</p>
    <p>
      <b>[41]</b> Nota Keterangan yang dipetik di atas ini sudah memenuhi kehendak <LINK HREF="legislationSectiondisplayed.aspx?MY_ACTS_1999_593;272.;;">s 272 KAJ</LINK> di mana keterangan SP5 dicatit sendiri oleh hakim bicara dan SP5 melalui keterangannya di mahkamah telah mengemukakan CVnya. CV tersebut ditandakan sebagai P7.</p>
    <p>
      <b>[42]</b> Setelah tidak membantah kemasukan P7 di peringkat perbicaraan, perayu tidak boleh sekarang membantah kebolehterimaan P7 sebagai keterangan mengenai kelayakan SP5 sebagai ahli kimia. Kami merujuk kepada kes <LINK HREF="case_notes/showcase.aspx?pageid=MLRA_2009_4_46;"><i>Timhar Jimdani Ong &amp; Anor v. PP</i> [2009] 4 MLRA 46</LINK>; [2010] 1 MLJ 775; [2010] 3 CLJ 938 di mana Mahkamah Persekutuan telah merujuk dan bersetuju dengan dapatan dalam kes <i>AEG Carapiet v. AY Derderiam</i> [1961] AIR Cal 359 yang memutuskan:</p>
    <blockquote>
    </blockquote>
    <p>
      <b>[43]</b> Walaupun dapatan dalam kes di atas adalah atas isu fabrication, ratio keputusan tersebut boleh dipakai dalam rayuan di hadapan kami di mana keterangan SP5 tidak langsung dipertikaikan sebelum ini oleh pihak perayu dan CV SP5 diterima masuk tanpa sebarang bantahan.</p>
    <p>
      <b>[44]</b> Kami bersetuju dengan hujahan Timbalan Pendakwa Raya yang bijaksana bahawa Abdul Malek Ishak HMR ketika menyampaikan keputusan Mahkamah Rayuan di dalam kes <i>Formi Afta</i> telah tidak merujuk atau dirujukkan kepada kes <LINK HREF="case_notes/showcase.aspx?pageid=MLRA_1993_1_701;"><i>Khoo Hi Chiang v. PP And Another Case</i> [1993] 1 MLRA 701</LINK>; [1994] 1 MLJ 265; [1994] 2 CLJ 151; [1994] 1 AMR 323 dan <LINK HREF="case_notes/showcase.aspx?pageid=MLRA_2013_4_407;"><i>Sathiamoorty Ramakareshina v. PP</i> [2013] 4 MLRA 407</LINK>; [2013] 2 MLJ 811.</p>
    <p>
      <b>[45]</b> Dalam kes <i>Khoo Hi Chiang</i>, Abdul Hamid Omar LP telah memutuskan:</p>
    <blockquote>
    </blockquote>
    <p>
      <b>[46]</b> Dalam isu yang sama, Mahkamah Rayuan di dalam kes <i>Sathiamoorty</i> di ms 416 telah memutuskan:</p>
    <blockquote>
    </blockquote>
    <p>
      <b>[47]</b> Kami dapati isu kedua ini juga tidak mempunyai merit.</p>
    <p>
      <b>Kesimpulan</b>
    </p>
    <p>
      <b>[48]</b> Berdasarkan alasan-alasan di atas, kami sebulat suara mendapati isu-isu yang dibangkitkan oleh perayu di dalam rayuannya tidak bermerit. Rayuan ini ditolak. Sabitan dan hukuman oleh hakim bicara dikekalkan.</p>
  </JUDGMENT>
</MLRA_2015_5_648>