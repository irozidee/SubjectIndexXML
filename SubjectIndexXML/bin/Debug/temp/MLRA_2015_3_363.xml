<MLRA_2015_3_363>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2014_1_1787</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>PERNIAGAAN SMT SDN BHD lwn. SMT STEEL SDN BHD &amp; YANG LAIN</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Abdul Malik Ishak, Aziah Ali, Mohtarudin Baki HHMR</JUDGE_NAME>
  <JUDGMENT_NUMBER>[Rayuan Sivil No: N-02-2571-10-2011]</JUDGMENT_NUMBER>
  <JUDGMENT_DATE>17 Februari 2014</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Syarikat</SUBJECT_INDEX>:</b> Entiti undang-undang berasingan - Menyingkap tirai korporat - Tuntutan milikan kosong sebidang tanah setelah responden pertama gagal membayar baki harga jualan - Hakim bicara menolak tuntutan perayu untuk mahkamah menyingkap tirai korporat responden pertama - Rayuan terhadap keputusan hakim bicara - Sama ada hakim bicara telah terkhilaf - Sama ada responden-responden kedua dan ketiga merupakan minda yang mengawal responden pertama - Sama ada mahkamah boleh menyingkap tirai korporat responden pertama - Sama ada mahkamah boleh mendapati responden-responden kedua dan ketiga turut bertanggungan dengan responden pertama</i>
      </p>
    </CATCHWORDS>
    <p>Perayu membuat rayuan ini terhadap sebahagian sahaja keputusan hakim bicara yang telah menolak tuntutan perayu ke atas responden-responden kedua dan ketiga berikutan pertikaian daripada satu perjanjian jual beli yang telah dimasuki antara perayu dengan responden pertama untuk pembelian sebidang tanah. Dalam perjanjian jual beli itu, responden pertama telah gagal untuk membayar baki harga jualan dalam tempoh masa yang ditetapkan dan perayu telah melucutkan wang deposit dan menuntut supaya responden pertama menyerahkan kembali milikan kosong tanah tersebut. Rayuan ini hanya bertumpu kepada isu pokok iaitu sama ada hakim bicara telah terkhilaf apabila menolak tuntutan perayu terhadap responden-responden kedua dan ketiga, yang merupakan pengarah-pengarah responden pertama, dengan mengatakan bahawa tiada keperluan untuk mahkamah menyingkap tirai korporat responden pertama kerana perjanjian tersebut telah dimasuki oleh perayu dan responden pertama sahaja. Maka, isu-isu untuk ditentukan adalah, sama ada mahkamah boleh menyingkap tirai korporat responden pertama; dan sama ada responden-responden kedua dan ketiga merupakan minda yang mengawal responden pertama; dan sama ada responden-responden kedua dan ketiga turut bertanggungan dengan kemungkiran yang dilakukan oleh responden pertama.</p>
    <p>
      <b>Diputuskan</b> (membenarkan rayuan dengan kos):</p>
    <p>
      <b>(1)</b> Selindung korporat sesebuah syarikat boleh ditembusi bagi tujuan tunggal, iaitu untuk mencapai keadilan. Justeru itu, apabila tirai korporat responden pertama disingkap, ia didapati bahawa tiada minda selain responden-responden kedua dan ketiga yang dapat mengawal responden pertama. Berdasarkan fakta-fakta yang dikemukakan dalam kes ini, ia sememangnya membuktikan responden-responden kedua dan ketiga adalah "controlling mind and directing will" responden pertama. (perenggan 20)</p>
    <p>
      <b>(2)</b> Dalam kes ini, perayu telah secara jelas memplidkan bahawa responden-responden kedua dan ketiga merupakan pengarah-pengarah dan minda yang mengawal responden pertama. Oleh itu, tiada keperluan untuk perayu untuk memplidkan isu frod terlebih dahulu sebelum tirai korporat responden pertama boleh disingkap. (perenggan 21)</p>
    <p>
      <b>(3)</b> Memandangkan hakim bicara gagal untuk memberikan sebarang penjelasan yang kukuh mengenai isu yang dirayu oleh perayu, maka ia telah menyebabkan ketidakadilan terhadap perayu yang mengalami kerugian akibat kemungkiran responden pertama yang dikawal oleh responden-responden kedua dan ketiga. Oleh yang demikian, perayu telah berjaya membuktikan bahawa responden-responden kedua dan ketiga merupakan minda yang mengawal tindakan responden pertama dan ini merupakan kes yang sesuai untuk mahkamah menyingkap tirai korporat responden pertama untuk mendapati responden-responden kedua dan ketiga turut bertanggungan dengan kemungkiran yang dilakukan oleh responden pertama terhadap perayu. (perenggan 22)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>HL Bolton (Engineering) Co Ltd v. TJ Graham &amp; Sons Ltd [1957] 1 QB 159 (dirujuk)</i>
      </p>
      <p>
        <i>Lennard's Carrying Company Limited v. Asiatic Petroleum Company Limited [1915] AC 705 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_2006_1_32;">SEASCOPE Sdn Bhd v. Syed Izhar Syed Salleh [2006] 1 MLRH 32</LINK>; [2006] 3 MLJ 756; [2005] 8 CLJ 624 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1995_6_188;">Tay Tian Liang v. Hong Say Tee @ Hoon Teng Teng &amp; 4 Ors [1995] 6 MLRH 188</LINK>; [1995] 4 MLJ 529 (dirujuk)</i>
      </p>
      <p>
        <i>Tesco Supermakets Ltd v. Nattrass [1972] AC 153 (dirujuk)</i>
      </p>
    </REFERRED_CASES>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Sritharan CN; Tetuan Nor Affiza &amp; Co</i>
      </p>
      <p>
        <i>Bagi pihak responden-responden: Haresh Mahadevan (Ramzani Idris bersama beliau); Tetuan Haresh Mahadevan &amp; Co</i>
      </p>
    </COUNSELS>
    <VERDICT>
      <p>
        <i>[Membenarkan rayuan dengan kos.]</i>
      </p>
    </VERDICT>
    <p>
      <i>[Untuk penghakiman Mahkamah Tinggi, sila rujuk kepada <LINK HREF="case_notes/showcase.aspx?pageid=MLRH_2004_5_134;">Perniagaan SMT Sdn Bhd v. SMT Steel Sdn Bhd &amp; 3 Ors [2004] 5 MLRH 134</LINK>.]</i>
    </p>
  </HEADNOTE>
  <CASE_PROGRESSION>
    <p>
      <b>Case Progression:</b>
    </p>
    <p>High Court :<LINK HREF="case_notes/showcase.aspx?pageid=MLRH_2004_5_134;">[2004] 5 MLRH 134</LINK></p>
  </CASE_PROGRESSION>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Mohtarudin Baki HMR:</b>
    </p>
    <p>
      <b>[1]</b> Berdasarkan Notis Rayuan bertarikh 22 September 2011, perayu/ plaintif merayu terhadap sebahagian sahaja keputusan hakim bicara bertarikh 25 Ogos 2011 yang telah menolak tuntutan perayu/plaintif ke atas responden/defendan kedua dan ketiga dengan kos sebanyak RM10,000.00 yang dibayar oleh perayu/plaintif kepada responden-responden kedua dan ketiga. Terkilan dengan keputusan hakim bicara itu, perayu/plaintif kini merayu di mahkamah ini.</p>
    <p>
      <b>[2]</b> Di hadapan kami peguam terpelajar perayu/plaintif ialah Encik Sritharan CN dan peguam-peguam terpelajar responden-responden/defendan-defendan ialah Encik Haresh Mahadevan dan Encik Ramzani Idris.</p>
    <p>
      <b>[3]</b> Setelah meneliti Rekod Rayuan, hujahan-hujahan dan otoriti-otoriti di dalam rayuan ini, kami dengan sebulat suara membenarkan rayuan perayu/ plaintif terhadap keputusan hakim bicara dengan kos sebanyak RM50,000.00 sebagai kos mahkamah di sini dan juga di Mahkamah Tinggi. Selanjutnya, kami memerintahkan agar wang deposit dikembalikan kepada perayu/plaintif.</p>
    <p>
      <b>[4]</b> Kami akan menghuraikan dengan lebih lanjut alasan-alasan keputusan kami ini.</p>
    <p>
      <b>Fakta Kes</b>
    </p>
    <p>
      <b>[5]</b> Pertikaian bermula daripada satu perjanjian jual beli bertarikh 19 Ogos 2002 ("eks P1" atau "perjanjian tersebut") yang telah dimasuki antara perayu/ plaintif dengan responden/defendan pertama (sebuah syarikat) di mana perayu/plaintif telah bersetuju untuk menjual kepada responden/defendan pertama yang bersetuju untuk membeli sebidang tanah yang dipegang di bawah Geran GM 74, Lot No 860, Mukim Ampangan, Daerah Seremban (berserta dengan bangunan kilang yang berada di atasnya). Harga jualan yang dipersetujui sepertimana yang terkandung di dalam perjanjian tersebut ialah RM1,500,000.00 dan responden/defendan pertama perlu membayar wang deposit sebanyak RM261,310.00 manakala baki harga jualan sebanyak RM1,238,690.00 perlu disempurnakan dalam tempoh tiga bulan dari tarikh perlaksanaan perjanjian tersebut iaitu pada 19 Ogos 2002. Responden/defendan pertama telah gagal untuk membayar baki harga jualan dalam tempoh masa yang ditetapkan dan perayu/plaintif telah, melalui surat peguamnya bertarikh 22 April 2003, menamatkan perjanjian tersebut, melucutkan wang deposit dan menuntut supaya responden/defendan pertama menyerahkan kembali milikan kosong tanah dan kilang berserta mesin-mesin dan jentera-jentera kepada perayu/plaintif selepas perjanjian tersebut ditamatkan. Perayu/plaintif mendakwa responden/defendan pertama juga telah gagal untuk menyerahkan kembali milikan kosong hartanah, kilang, mesin-mesin dan jentera kepada perayu/plaintif.</p>
    <p>
      <b>Dapatan Mahkamah Rayuan</b>
    </p>
    <p>
      <b>[6]</b> Seperti yang telah dinyatakan di awal alasan penghakiman ini, pihak perayu/plaintif hanya merayu terhadap sebahagian sahaja keputusan hakim bicara yang telah menolak tuntutannya terhadap responden/defendan kedua dan ketiga sahaja. Oleh itu, rayuan di hadapan kami ini hanya bertumpu kepada isu pokok iaitu sama ada hakim bicara telah terkhilaf apabila menolak tuntutan perayu/plaintif terhadap responden/defendan kedua dan ketiga dengan mengatakan bahawa tiada keperluan untuk mahkamah menyingkap tirai korporat ("lifting the corporate veil") responden/defendan pertama kerana perjanjian tersebut telah dimasuki oleh perayu/plaintif dan responden/defendan pertama sahaja, dan bukannya responden/defendan kedua dan ketiga.</p>
    <p>
      <b>[7]</b> Kami berpendapat bahawa isu utama ini perlu diputuskan terlebih dahulu bagi menentukan sama ada rayuan perayu/plaintif terhadap keputusan hakim bicara bagi responden/defendan kedua dan ketiga perlu dibenarkan ataupun sebaliknya.</p>
    <p>
      <b>[8]</b> Di dalam tuntutannya terhadap responden/defendan kedua dan ketiga ini, perayu/plaintif mendakwa mereka merupakan pengarah-pengarah yang juga merupakan "controlling mind and directing will" kepada responden/ defendan pertama. Justeru, ini merupakan kes yang sesuai untuk mahkamah menyingkap tirai korporat responden/defendan pertama kerana kedua-dua mereka enggan untuk mengembalikan milikan kosong kilang, mesin-mesin dan jentera kepada perayu/plaintif apabila perjanjian tersebut ditamatkan.</p>
    <p>
      <b>[9]</b> Di dalam penghakimannya, hakim bicara memutuskan (di ms 361 Rekod Rayuan) seperti berikut:</p>
    <blockquote>
    </blockquote>
    <p>
      <b>[10]</b> Walau bagaimanapun, setelah meneliti alasan penghakiman hakim bicara, kami mendapati tidak ada sebarang alasan yang kukuh diberikan mengenai isu yang dirayu oleh perayu/plaintif ini selain ia hanya menyatakan bahawa ini bukanlah kes yang sesuai untuk mahkamah menyingkap tirai korporat responden/defendan pertama.</p>
    <p>
      <b>[11]</b> Oleh yang demikian, keputusan terhadap isu pokok iaitu sama ada responden/defendan kedua merupakan "controlling mind and directing will" seperti yang didakwa oleh perayu/plaintif dan adakah ini merupakan kes yang sesuai untuk mahkamah menyingkap tirai korporat responden/defendan pertama perlu ditentukan sebelum tuntutan perayu/plaintif terhadap kedua-dua defendan ini dibenarkan.</p>
    <p>
      <b>[12]</b> Kami ingin merujuk kepada otoriti-otoriti yang dikemukakan oleh peguam terpelajar perayu/plaintif iaitu <i>Lennard's Carrying Company Limited v. Asiatic Petroleum Company Limited</i> [1915] AC 705 yang telah memutuskan seperti berikut:</p>
    <blockquote>
    </blockquote>
    <p>
      <b>[13]</b> Selain itu, di dalam kes <i>HL Bolton (Engineering) Co Ltd v. TJ Graham &amp; Sons Ltd</i> [1957] 1 QB 159, Lord Denning mengatakan:</p>
    <blockquote>
    </blockquote>
    <p>
      <b>[14]</b> Di dalam kes <i>Tesco Supermakets Ltd v. Nattrass</i> [1972] AC 153, Lord Reid menekankan prinsip yang sama iaitu:</p>
    <blockquote>
    </blockquote>
    <p>
      <b>[15]</b> Di dalam kes <LINK HREF="case_notes/showcase.aspx?pageid=MLRH_2006_1_32;"><i>SEASCOPE Sdn Bhd v. Syed Izhar Syed Salleh</i> [2006] 1 MLRH 32</LINK>; [2006] 3 MLJ 756; [2005] 8 CLJ 624, mahkamah telah memutuskan bahawa:</p>
    <blockquote>
    </blockquote>
    <p>
      <b>[16]</b> Selanjutnya di dalam kes yang sama, mahkamah telah memutuskan seperti berikut;</p>
    <blockquote>
    </blockquote>
    <p>
      <b>[17]</b> Berdasarkan otoriti-otoriti yang dikemukakan di atas, kami mendapati bahawa jika responden/defendan kedua dan ketiga merupakan "controlling mind and directing will" responden/defendan pertama dan telah bertindak sebagai pemilik sebenar responden/defendan pertama tanpa mengira bahawa responden/defendan pertama merupakan sebuah entiti yang berasingan, maka mereka bolehlah dipertanggungjawabkan atas kemungkiran yang dilakukan oleh responden/defendan pertama dalam perjanjian tersebut.</p>
    <p>
      <b>[18]</b> Tambahan pula, hakim bicara tidak memberikan sebarang alasan mengapa responden/defendan kedua dan ketiga tidak boleh dipertanggungjawabkan atas liabiliti responden/defendan pertama. Hakim bicara hanya menyatakan bahawa kes ini bukanlah satu kes yang sesuai untuk mahkamah menyingkap tirai korporat responden pertama tanpa sebarang alasan sedangkan perayu telah memplidkan bahawa defendan/responden kedua, ketiga dan keempat ialah pengarah-pengarah dan minda yang mengawal ("controlling mind and directing will") defendan/responden pertama. Responden kedua, ketiga dan keempat juga secara bersama atau berasingan telah menguruskan perniagaan kilang dan menggunakan mesin-mesin atas hartanah plaintif.</p>
    <p>
      <b>[19]</b> Peguam terpelajar perayu bersandarkan hujahannya pada otoriti <LINK HREF="case_notes/showcase.aspx?pageid=MLRH_1995_6_188;"><i>Tay Tian Liang v. Hong Say Tee @ Hoon Teng Teng &amp; 4 Ors</i> [1995] 6 MLRH 188</LINK>; [1995] 4 MLJ 529 di mana mahkamah telah memutuskan bahawa selindung korporat sesebuah syarikat akan dipecahkan bagi tujuan tunggal mencapai keadilan. Dikemukakan sebahagian alasan penghakiman kes tersebut di bawah:</p>
    <blockquote>
    </blockquote>
    <p>
      <b>[20]</b> Kami bersetuju dengan hujah dan otoriti yang dibentangkan oleh peguam terpelajar perayu/plaintif bahawa selindung korporat sesebuah syarikat akan ditembusi bagi tujuan tunggal, iaitu untuk mencapai keadilan. Justeru, apabila tirai korporat defendan/responden pertama disingkap, kami mendapati bahawa tiada minda selain defendan/responden-responden kedua dan ketiga yang dapat mengawal defendan/responden pertama. Kami mendapati fakta-fakta berikut membuktikan bahawa sememangnya responden/defendan kedua dan ketiga ialah "controlling mind and directing will" responden/defendan pertama:</p>
    <blockquote>
    </blockquote>
    <p>
      <b>[21]</b> Kami juga mendapati pihak perayu/plaintif telah secara jelas memplidkan bahawa defendan/responden-responden kedua dan ketiga merupakan pengarah-pengarah dan minda yang mengawal defendan/responden pertama. Oleh itu, tiada keperluan untuk plaintif/perayu untuk memplidkan isu frod terlebih dahulu sebelum tirai korporat defendan/responden pertama boleh disingkap sedangkan adalah menjadi undang-undang yang mantap bahawa mahkamah boleh menyingkap tirai korporat sesebuah syarikat demi kepentingan keadilan.</p>
    <p>
      <b>[22]</b> Memandangkan hakim bicara telah gagal untuk memberikan sebarang penjelasan yang kukuh mengenai isu ini, ia telah menyebabkan ketidakadilan terhadap plaintif/perayu yang mengalami kerugian akibat kemungkiran defendan/responden pertama yang dikawal oleh responden/defendan kedua dan ketiga. Kami mendapati bahawa pihak plaintif/perayu telah berjaya membuktikan bahawa responden/defendan kedua dan ketiga merupakan minda yang mengawal tindakan responden/defendan pertama yang telah memungkiri perjanjian yang dimasuki bersama perayu/plaintif. Oleh yang demikian, kami mendapati ini merupakan kes yang sesuai untuk mahkamah menyingkap tirai korporat responden/defendan pertama untuk mendapati responden/defendan kedua dan ketiga turut bertanggungan dengan kemungkiran yang dilakukan oleh responden/defendan pertama terhadap perayu/plaintif kerana mereka merupakan "controlling mind and directing will" kepada responden/defendan pertama.</p>
    <p>
      <b>[23]</b> Justeru, kami dengan sebulat suara memutuskan untuk membenarkan rayuan perayu/plaintif ini terhadap sebahagian keputusan hakim bicara iaitu perenggan (b) penghakiman hakim bicara bertarikh 25 Ogos 2011 dengan kos sebanyak RM50,000.00 di mahkamah ini dan di Mahkamah Tinggi untuk dibayar oleh pihak responden/defendan kedua dan ketiga kepada perayu/plaintif. Selanjutnya perintah hakim bicara di perenggan (b) tersebut diketepikan.</p>
  </JUDGMENT>
</MLRA_2015_3_363>