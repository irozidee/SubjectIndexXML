<MLRA_2015_5_719>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2014_1_1795</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>FANG YUEN HEONG lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Balia Yusof Wahi, Mohtarudin Baki, Tengku Maimun Tuan Mat HHMR</JUDGE_NAME>
  <JUDGMENT_NUMBER>[Rayuan Jenayah No: J-05-299-11-2011]</JUDGMENT_NUMBER>
  <JUDGMENT_DATE>28 Oktober 2014</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="LegislationMainDisplayed.aspx?MY_ACTS_1980_234;;">Akta Dadah Berbahaya 1952</LINK> - <LINK HREF="legislationSectiondisplayed.aspx?MY_ACTS_1980_234;12.;;">Seksyen-seksyen 12(2)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)(a)</LINK> - Milikan dadah berbahaya sebanyak 757.743 gram - Tertuduh disabitkan mengedar dadah berbahaya - Sama ada hakim bicara terkhilaf dalam keputusannya untuk menyabitkan tertuduh - Sama ada hakim bicara terkhilaf dalam menolak pembelaan tertuduh sebagai penafian kosong (bare denial) - Sama ada hakim bicara terkhilaf dalam mendapati pembelaan tertuduh adalah fikir semula (afterthought)</i>
      </p>
    </CATCHWORDS>
    <p>Dalam kes ini, perayu telah dituduh dan dibicarakan bersama-sama dengan seorang lagi (OKT 1) di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) Akta Dadah Berbahaya 1952 (ADB)</LINK> atas kesalahan mengedar dadah berbahaya (iaitu 757.743 gram methamphetamine). Perayu turut dituduh bersama OKT 1 di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2)</LINK> yang boleh dihukum di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(3)</LINK> bagi dadah jenis nimetazepam seberat 26.23 gram. Perayu juga telah dituduh secara berseorangan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) ADB</LINK> dan dihukum di bawah <LINK HREF="legislationSectiondisplayed.aspx?MY_ACTS_1980_234;30.;;">s 12(3) ADB</LINK> kerana memiliki methaphetamine seberat 3.43 gram dan juga satu pertuduhan lain di bawah seksyen yang sama kerana memiliki dadah nimetazepam seberat 1.98 gram. Berdasarkan fakta kes ini, SP6 yang bertugas sebagai "Agent Provacateur" telah menyamar untuk membeli dadah daripada seorang perempuan berbangsa Cina. SP6 berhubung dengan perempuan tersebut yang dikenali sebagai "Tai Kah Chee" (Kakak Besar) melalui telefon dan berunding bagi mendapatkan persetujuan harga untuk satu kilogram syabu dan 5000 biji pil Eramin 5. Perempuan Cina tersebut meletakkan harga RM280,000.00. Manakala SP6 menawarkan RM278,000.00 yang mana akhirnya dipersetujui oleh perempuan Cina tersebut. Pada hari yang dipersetujui, SP6 yang berkomunikasi melalui telefon dengan perempuan Cina tersebut telah dimaklumkan bahawa serahan dadah tidak jadi di Hotel Johor Jaya seperti yang dijanjikan dan sebaliknya menyuruh SP6 ke rumahnya. SP6 tidak bersetuju kerana takut disamun namun perempuan Cina tersebut memberi jaminan bahawa rumahnya selamat dan hanya ada dua orang sahaja. SP6 kemudiannya bersama-sama seorang lagi "Agent Provocateur" iaitu SP7 dan dua orang sumber telah ke Restoren Liang Baru di Jalan Bakawali. Setiba di sana, sumber menelefon perempuan Cina dan tidak lama selepas itu dia datang berjumpa mereka. Perempuan Cina itu datang seorang diri menaiki kereta yang berwarna putih. SP6 dan SP7 mengikuti dalam kereta dari belakang. SP6 dan SP7 tiba di rumah perempuan Cina tersebut dan masuk manakala dua sumber beredar. Perempuan Cina tersebut memperkenalkan diri sebagai "Ah Heong" dan pada masa yang sama beliau memperkenalkan satu lelaki berbangsa Cina iaitu "Ah Poh" (OKT 1) yang berada di dalam rumah tersebut.</p>
    <p>Di ruang tamu rumah tersebut, perayu mengeluarkan beg dan menunjukkan bungkusan-bungkusan yang disyaki mengandungi dadah. Setelah selesai rundingan dan pemeriksaan dadah tersebut, SP6 menelefon pasukan serbuan bagi memaklumkan bahawa transaksi tersebut telah berjaya dan memberi isyarat untuk memberkas kedua-dua OKT. Pada akhir kes pembelaan, mahkamah memutuskan perayu bersalah dan menyabitkan hukuman gantung sampai mati dan tiga kali hukuman penjara ke atas pertuduhan-pertuduhan yang dikenakan. Perayu dalam rayuan ini mengemukakan bahawa: wujudnya seorang bernama "Tai Kah Chee" dan dadah-dadah tersebut bukan kepunyaan perayu tetapi kepunyaan "Tai Kah Chee"; sumber memainkan peranan yang aktif; elemen pengetahuan tidak dapat dibuktikan; andaian pengedaran di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da)</LINK> tidak terpakai; dan hakim bicara tersilap kerana menganggap pembelaan perayu adalah fikir semula ("afterthought").</p>
    <p>
      <b>Diputuskan</b>, menolak rayuan perayu:</p>
    <p>
      <b>(1)</b> Keterangan adalah nyata bahawa SP6 telah berhubung dengan seorang wanita dengan nama panggilan "Tai Kah Chee" (Kakak Besar) dan hasil daripada perbualan telefon tersebut membawa kepada perayu datang menjemput SP6 dan SP7 di Restoran Liang Baru. Mahkamah mendapati dari segi hukum akal, perayu tidak akan datang ke restoran tersebut jika beliau bukan orang yang berhubung dan berbincang dengan SP6 tentang jual beli dadah ini. Seterusnya perayu telah membawa mereka ke rumah sewanya serta menunjukkan kepada mereka dadah-dadah yang telah dipesan sebelum ini. Keterangan menunjukkan peranan aktif perayu. Ketika berada di rumah tersebut pula, tiada sebarang keterangan bahawa perayu ada merujuk kepada sesiapa sebelum mengambil, menunjukkan dadah berkenaan dan mengeluarkan kandungannya dan bungkusan-bungkusan dadah tersebut. Ini menunjukkan perayu mempunyai kawalan sepenuhnya (total control) dan juga kandungannya. Ketika di rumah itu juga perayu telah memperkenalkan namanya sebagai "Ah Heong". Keterangan SP6 hanya menyatakan bahawa SP6 berhubung dengan seorang perempuan Cina yang dikenali sebagai "Tai Kah Chee" (Kakak Besar) yang mana akhirnya membawa kepada pertemuan dengan perayu. Maka jelas sekali bahawa perayu adalah "Tai Kah Chee" yang telah berhubung dengan SP6 sebelum ini melalui telefon. (perenggan 8)</p>
    <p>
      <b>(2)</b> Perkara-perkara yang penting berkenaan penama "Tan" atau "Tai Kah Chee" langsung tidak pernah dimajukan kepada saksi-saksi pendakwaan terutamanya SP6 dan SP7. Perayu sendiri tidak memaklumkan kepada pihak polis berkenaan "Tan" atau "Tai Kah Chee" sejurus setelah tangkapan ke atasnya dibuat. Kegagalan perayu untuk memaklumkan sedemikian kepada pihak polis, tidak boleh dikenakan "adverse inference" terhadapnya. Namun atas kegagalan demikian, sedikit sebanyak menjejaskan kepercayaan Hakim bicara terhadap kredibiliti saksi ini (<i>Teng Howe Sing v. PP (dirujuk)</i>). Tiada keterangan dari saksi-saksi lain bahawa "Tan" atau "Tai Kah Chee" ini wujud walaupun bermalam di rumah tersebut malahan tiada juga dokumen atau barang-barang peribadi miliknya dijumpai di dalam bilik yang didiami oleh perayu. Ketiadaan keterangan sebegitu, menguatkan lagi bahawa penama "Tan" atau "Tai Kah Chee" ini tidak wujud. Tambahan pula, keterangan perayu bahawa "Tan" atau "Tai Kah Chee" ini menyuruhnya membawa "Wu Jia Pi" ke rumah sewa perayu dan bukannya rumah sewa "Tai Kah Chee" adalah tidak diterima akal. (perenggan-perenggan 9-11)</p>
    <p>
      <b>(3)</b> Dalam kes ini perayu bukan sahaja setakat menunjukkan beg kepada SP6 dan SP7 tetapi juga mengeluarkan kandungannya dan mengeluarkan bungkusan-bungkusan yang berisi dadah-dadah berbahaya tersebut untuk diserahkan kepada SP6 dan SP7 sebaik sahaja wang berjumlah RM278,000.00 bertukar tangan kelak. Ini merupakan keterangan yang amat kuat bagi menunjukkan perayu mempunyai pengetahuan tentang dadah-dadah tersebut dalam jagaan dan kawalan beliau ketika itu. Berbeza dengan kes-kes pengedaran dadah yang lain, kes ini melibatkan rundingan "jual-beli" dadah. Justeru itu pengetahuan perayu telah tersedia terbukti apabila semua rundingan dan perjumpaan di antara perayu dengan SP6 dan SP7 telah menghasilkan (culminate) dengan penyerahan dadah-dadah tersebut apabila perayu sendiri telah mengambil dan menunjukkan dadah-dadah tersebut di ruang tamu rumah tersebut dan seterusnya menyerahkan kepada SP7. Di dalam keadaan sebegini, "irresistable inference" ialah bahawa perayu tahu kandungan di dalam beg-beg tersebut adalah dadah berbahaya. Ini amat berbeza sekali dengan kes biasa berkaitan pengedaran dadah di mana tidak melibatkan peranan "Agent Provocateur" jual-beli dadah. Elemen pengetahuan ini dikukuhkan lagi apabila perayu telah menanya mana wang belian untuk dadah-dadah tersebut dan perayu telah berpuas hati apabila SP6 menunjukkan wang tersebut. (perenggan-perenggan 16, 18 &amp; 19)</p>
    <p>
      <b>(4)</b> Di dalam kes ini, keterangan menunjukkan perayu mempunyai kawalan, jagaan dan juga pengetahuan mengenai kandungan beg kertas yang mengandungi dadah tersebut. YA Pesuruhjaya Kehakiman adalah tidak terkhilaf apabila memutuskan bahawa perayu mempunyai milikan sebenar dadah-dadah dan seterusnya menggunapakai andaian pengedaran di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da)(xvi) ADB</LINK> untuk membuktikan elemen pengedaran terhadap perayu. Ini adalah kerana penggunaan "compelling presumption". (perenggan 21)</p>
    <p>
      <b>(5)</b> Setelah meneliti Rekod Rayuan, adalah didapati bahawa sumber tidak memainkan peranan yang aktif langsung. Peranan mereka hanyalah memperkenalkan SP6 dan SP7 kepada perayu sahaja. Justeru peranan mereka adalah amat minima. Di dalam kes <i>Wan Mohd Azman Hassan v. PP</i> dan <i>Wan Yurillhami Wan Yaacob &amp; Anor v. PP</i>, Mahkamah Persekutuan memutuskan jika sumber tidak memainkan peranan yang aktif, maka mereka tidak perlu dipanggil untuk memberi keterangan. (perenggan 24)</p>
    <p>
      <b>(6)</b> Pembelaan mengenai "afterthought" hanyalah merupakan salah satu daripada empat asas, kenapa perayu gagal menimbulkan keraguan yang munasabah dan juga gagal menyangkal anggapan pengedaran di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB</LINK>. Adalah jelas asas-asas yang digunakan oleh hakim bicara dalam mencapai keputusan beliau adalah seperti di bawah: (i) pembelaan perayu adalah penafian semata-mata dan memindahkan kesalahan ini kepada kononnya kepada seorang yang bernama "Tai Kah Chee. Hakim bicara tidak percaya tentang kewujudan perempuan ini; (ii) pembelaan perayu merupakan pembelaan "afterthought" kerana kewujudan "Tan" atau "Tai Kah Chee" tidak dicadangkan seawal mungkin kepada saksi-saksi utama pihak pendakwaan. Maka hakim bicara telah menolak pembelaan ini; (iii) pembelaan perayu adalah tidak munasabah sama sekali kerana beliau menafikan berkenaan dengan SP6 dan SP7 di luar Restoran Liang Baru, sedangkan keterangan SP6 dan SP7 menyatakan merekalah yang ditemui oleh perayu bagi maksud jual-beli dadah tersebut; (iv) pembelaan perayu bahawa pintu bilik sudah rosak dan justeru itu biliknya boleh diakses oleh orang lain adalah bercanggah dengan keterangan yang sedia ada khususnya daripada rakan serumahnya. Justeru itu pembelaan ini ditolak. (perenggan 32)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2010_3_31;">Aedy Osman v. PP [2010] 3 MLRA 31</LINK>; [2011] 1 CLJ 273 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2010_2_534;">Jamaludin Md Kasim v. PP [2010] 2 MLRA 534</LINK>; [2010] 9 CLJ 377 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1997_2_311;">Muhammed Hassan v. Public Prosecutor [1997] 2 MLRA 311</LINK>; [1998] 2 MLJ 273; [1998] 2 CLJ 170; [1998] 1 AMR 829 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1987_1_73;">Namasiyiam Doraisamy v. Public Prosecutor &amp; Other Cases [1987] 1 MLRA 73</LINK>; [1987] 2 MLJ 336; [1987] CLJ 241 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2010_1_649;">Ouseng Sama-Ae v. PP [2010] 1 MLRA 649</LINK>; [2011] 4 MLJ 756; [2010] 6 CLJ 416 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2008_2_763;">Parlan Dadeh v. PP [2008] 2 MLRA 763</LINK>; [2008] 6 MLJ 19; [2009] 1 CLJ 717 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1996_2_35;">Public Prosecutor v. Mansor Md Rashid &amp; Anor [1996] 2 MLRA 35</LINK>; [1996] 3 MLJ 560; [1997] 1 CLJ 233 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2009_1_369;">Teng Howe Sing v. PP [2009] 1 MLRA 369</LINK>; [2009] 3 MLJ 46; [2009] 3 CLJ 733 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2010_1_167;">Wan Mohd Azman Hassan v. PP [2010] 1 MLRA 167</LINK>; [2010] 4 MLJ 141; [2010] 4 CLJ 529 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2009_2_711;">Wan Yurillhami Wan Yaacob &amp; Anor v. PP [2009] 2 MLRA 711</LINK>; [2010] 1 MLJ 749; [2010] 1 CLJ 17 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;2.;;">Dangerous Drugs Act 1952, ss 2</LINK>, <LINK HREF="legislationSectiondisplayed.aspx?MY_ACTS_1980_234;12.;;">12(2), (3)</LINK>, <LINK HREF="legislationSectiondisplayed.aspx?MY_ACTS_1980_234;37.;;">37(da)(xvi)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)(a)</LINK>, <LINK HREF="legislationSectiondisplayed.aspx?MY_ACTS_1980_234;40A.;;">40A</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Bernard George; Tetuan Tay, Bernard &amp; Cheong</i>
      </p>
      <p>
        <i>Bagi pihak responden: Tengku Amir Zaki Tengku Abdul Rahman TPR</i>
      </p>
    </COUNSELS>
    <VERDICT>
      <p>
        <i>[Menolak rayuan perayu.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Mohtarudin Baki HMR:</b>
    </p>
    <p>
      <b>[1]</b> Dalam kes ini, perayu (OKT 2) telah dituduh dan dibicarakan bersama-sama dengan seorang lagi (OKT 1) di atas satu pertuduhan dibawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) Akta Dadah Berbahaya 1952 (ADB</LINK>) atas kesalahan mengedar dadah berbahaya iaitu 757.743 gram methamphetamine. Perayu turut dituduh bersama OKT 1 dengan satu lagi pertuduhan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2)</LINK> yang boleh dihukum dibawah <LINK HREF="legislationSectiondisplayed.aspx?MY_ACTS_1980_234;12.;;">s 12(3) Akta</LINK> yang sama bagi dadah jenis nimetazepam seberat 26.23 gram.</p>
    <p>
      <b>[2]</b> Perayu juga telah dituduh secara berseorangan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) ADB 1952</LINK> dan dihukum di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(3) ADB</LINK> kerana memiliki methaphetamine seberat 3.43 gram (P6) dan juga satu pertuduhan lain di bawah seksyen yang sama kerana memiliki dadah nimetazepam seberat 1.98 gram (P8).</p>
    <p>
      <b>[3]</b> Pertuduhan-pertuduhan ke atas perayu adalah sepertimana di eks P2, P4, P6 dan P8. Pertuduhan di P2 dan P4 dipinda oleh YA Pesuruhjaya Kehakiman di akhir kes pendakwaan apabila mendapati bahawa Pendakwa Raya gagal membuktikan kes <i>prima facie</i> bagi kedua-kedua pertuduhan terhadap OKT 1. Pertuduhan terhadap perayu ini dipinda semasa bermula peringkat pembelaan seperti di ms 50 Rekod Rayuan.</p>
    <p>
      <b>[4]</b> Di akhir kes pembelaan, mahkamah memutuskan perayu bersalah dan disabitkan dengan Pertuduhan Pindaan Pertama dan dihukum gantung sampai mati. Bagi Pertuduhan Pindaan Kedua pula, perayu dikenakan tiga tahun penjara, bagi Pertuduhan Asal Pertama (P6), perayu dikenakan dua tahun penjara; dan Pertuduhan Asal Kedua (P8), perayu dikenakan dua tahun penjara. Hukuman bagi kesemua kesalahan berjalan serentak bermula dari tarikh tangkap.</p>
    <p>
      <b>[5]</b> Terkilan dengan keputusan tersebut, perayu kini merayu ke mahkamah yang mulia ini. Setelah mendengar hujahan kedua-kedua pihak, kami sebulat suara telah menolak rayuan ini dan mengekalkan sabitan-sabitan dan hukuman-hukuman yang dijatuhkan oleh Mahkamah Tinggi.</p>
    <p>
      <b>[6]</b> Fakta kes adalah seperti apa yang dirumuskan oleh YA Pesuruhjaya Kehakiman seperti di bawah:</p>
    <blockquote>
    </blockquote>
    <p>
      <b>Rayuan</b>
    </p>
    <p>
      <b>[7]</b> Peguambela membangkitkan isu-isu berikut:</p>
    <blockquote>
    </blockquote>
    <p>
      <b>[8]</b> Kami akan bincangkan satu persatu isu yang dibangkitkan (tidak mengikut susunan di atas) seperti berikut:</p>
    <blockquote>
    </blockquote>
    <p>
      <b>[9]</b> Didalam kes <LINK HREF="case_notes/showcase.aspx?pageid=MLRA_2009_1_369;"><i>Teng Howe Sing v. PP</i> [2009] 1 MLRA 369</LINK>; [2009] 3 MLJ 46; [2009] 3 CLJ 733, Mahkamah Persekutuan memutuskan "the late disclosure and the failure of the appellant to provide information about "Ho Seng" entitled the judge to disbelieve him".</p>
    <p>
      <b>[10]</b> Tiada keterangan dari saksi-saksi lain bahawa "Tan" atau "Tai Kah Chee" ini wujud walaupun bermalam di rumah tersebut malahan tiada juga dokumen atau barang-barang peribadi miliknya dijumpai di dalam bilik yang didiami oleh perayu. Ketiadaan keterangan sebegitu, menguatkan lagi bahawa penama "Tan" atau "Tai Kah Chee" ini tidak wujud.</p>
    <p>
      <b>[11]</b> Tambahan pula, keterangan perayu bahawa "Tan" atau "Tai Kah Chee" ini menyuruhnya membawa "Wu Jia Pi" ke rumah sewa perayu dan bukannya rumah sewa "Tai Kah Chee" adalah tidak diterima akal.</p>
    <p>
      <b>[12]</b> Pesuruhjaya Kehakiman adalah tidak khilaf apabila memutuskan bahawa tidak wujud penama "Wu Jia Pi" di tempat kejadian. Ini adalah kerana menurut keterangan perayu, sewaktu hendak menyerahkan barang kepada "Wu Jia Pi", polis menyerbu rumah tersebut. Tiada sebarang keterangan yang menunjukkan bahawa "Wu Jia Pi" berada di rumah tersebut ketika polis menyerbu.</p>
    <p>
      <b>Isu Mengenai "Pengetahuan"</b>
    </p>
    <p>
      <b>[13]</b> Sebelum kami menghalusi isu ini, perlu kami menekankan di sini YA Pesuruhjaya Kehakiman telah membuat dapatan fakta bahawa perayu telah mempunyai milikan sebenar dadah (P13) tersebut. Dalam erti kata lain, perayu mempunyai kawalan, jagaan, pengetahuan dan "power of disposal" terhadap dadah-dadah tersebut.</p>
    <p>
      <b>[14]</b> Dalam hal ini, YA Pesuruhjaya Kehakiman memutuskan bahawa perayu mempunyai pengetahuan berkenaan dadah tersebut memandangkan perayu bukan sahaja menunjukkan eks P13 dan kandungannya kepada SP6 dan SP7 tetapi perayu juga telah mengeluarkan kandungan eks P13 tersebut dan juga bungkusan-bungkusan yang mengandungi dadah tersebut di hadapan SP6 dan SP7. YA Pesuruhjaya Kehakiman juga mendapati bahawa perayu memainkan peranan yang aktif bermula dari rundingan sehinggalah dadah-dadah tersebut ditunjukkan kepada SP6 dan SP7 dan wang juga telah dibawa sebagai pertukaran dengan dadah-dadah tersebut.</p>
    <p>
      <b>[15]</b> Maka setelah menilai semula keterangan yang ada, YA Pesuruhjaya Kehakiman telah mendapati bahawa perayu mempunyai milikan sebenar ke atas dadah-dadah berbahaya tersebut. Pada ms 38 hingga 39 Rekod Rayuan, YA Pesuruhjaya Kehakiman menyatakan seperti berikut:</p>
    <blockquote>
    </blockquote>
    <p>
      <b>[16]</b> Malahan dalam kes kita ini perayu bukan sahaja setakat menunjukkan beg P13 kepada SP6 dan SP7 tetapi juga mengeluarkan kandungannya dan mengeluarkan bungkusan-bungkusan yang berisi dadah-dadah berbahaya tersebut untuk diserahkan kepada SP6 dan SP7 sebaik sahaja wang berjumlah RM278,000.00 bertukar tangan kelak. Ini merupakan keterangan yang amat kuat bagi menunjukkan perayu mempunyai pengetahuan tentang dadah-dadah tersebut dalam jagaan dan kawalan beliau ketika itu.</p>
    <p>
      <b>[17]</b> Kami mendapati tidak ada apa-apa kesilapan yang dilakukan oleh YA Pesuruhjaya Kehakiman didalam mencapai dapatan fakta beliau.</p>
    <p>
      <b>[18]</b> Kami ingin menambah di sini, berbeza dengan kes-kes pengedaran dadah yang lain, kes ini melibatkan rundingan "jual-beli" dadah. Justeru itu pengetahuan perayu telah tersedia terbukti apabila semua rundingan dan perjumpaan diantara perayu dengan SP6/SP7 telah menghasilkan (culminate) dengan penyerahan dadah-dadah tersebut apabila perayu sendiri telah mengambil dan menunjukkan dadah-dadah tersebut di ruang tamu rumah tersebut dan seterusnya menyerahkan kepada SP7. Di dalam keadaan sebegini, "irresistable inference" ialah bahawa perayu tahu kandungan di dalam beg-beg tersebut adalah dadah berbahaya. Ini amat berbeza sekali dengan kes biasa berkaitan pengedaran dadah di mana tidak melibatkan peranan "Agent Provocateur" "jual-beli" dadah. Di dalam banyak keadaan, pengetahuan hanyalah boleh dibuat melalui inferens dari tindakan atau gerak geri OKT (conduct) contohnya OKT mencampakkan beg mengandungi dadah tersebut dan cuba melarikan diri sejurus selepas anggota serbuan memperkenalkan diri mereka polis; ataupun OKT menggigil dan beraksi ketakutan. Rujuk kes-kes, <LINK HREF="case_notes/showcase.aspx?pageid=MLRA_2008_2_763;"><i>Parlan Dadeh v. PP</i> [2008] 2 MLRA 763</LINK>; [2008] 6 MLJ 19; [2009] 1 CLJ 717, <LINK HREF="case_notes/showcase.aspx?pageid=MLRA_2010_3_31;"><i>Aedy Osman v. PP</i> [2010] 3 MLRA 31</LINK>; [2011] 1 CLJ 273 and <LINK HREF="case_notes/showcase.aspx?pageid=MLRA_2010_2_534;"><i>Jamaludin Md Kasim v. PP</i> [2010] 2 MLRA 534</LINK>; [2010] 9 CLJ 377. Di dalam kes <LINK HREF="case_notes/showcase.aspx?pageid=MLRA_2010_1_649;"><i>Ouseng Sama-Ae v. PP</i> [2010] 1 MLRA 649</LINK>; [2011] 4 MLJ 756; [2010] 6 CLJ 416, OKT menggigil dan terkencing didalam seluar apabila polis memperkenalkan diri mereka dan mula menyoalnya.</p>
    <p>
      <b>[19]</b> Mahkamah ini juga mendapati bahawa wujudnya elemen pengetahuan ini dikukuhkan lagi apabila perayu telah menanya mana wang belian untuk dadah-dadah tersebut dan perayu telah berpuas hati apabila SP6 menunjukkan wang tersebut. (Rujuk ms 94 Rekod Rayuan).</p>
    <p>
      <b>Hujah Seterusnya Bahawa Pengedaran Dadah Di Bawah <LINK HREF="legislationSectiondisplayed.aspx?MY_ACTS_1980_234;37.;;">Seksyen 37(da)</LINK> Tidak Terpakai</b>
    </p>
    <p>
      <b>[20]</b> Setelah kami meneliti segala keterangan kami menolak hujahan ini sebagai tidak bermerit.</p>
    <p>
      <b>[21]</b> Di dalam kes ini, keterangan menunjukkan perayu mempunyai kawalan, jagaan dan juga pengetahuan mengenai kandungan beg kertas P13 tersebut. Berdasarkan fakta tersebut di atas, maka YA Pesuruhjaya Kehakiman adalah tidak terkhilaf apabila memutuskan bahawa perayu mempunyai milikan sebenar dadah-dadah di P13 tersebut (ms 41) dan seterusnya menggunapakai andaian pengedaran di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da)(xvi) ADB</LINK> untuk membuktikan elemen pengedaran terhadap perayu. Ini adalah kerana penggunaan "compelling presumption". Di dalam kes <LINK HREF="case_notes/showcase.aspx?pageid=MLRA_1997_2_311;"><i>Muhammed Hassan v. Public Prosecutor</i> [1997] 2 MLRA 311</LINK>; [1998] 2 MLJ 273; [1998] 2 CLJ 170; [1998] 1 AMR 829, p 321 Mahkamah Persekutuan memutuskan:</p>
    <blockquote>
    </blockquote>
    <p>
      <b>[22]</b> Kami telah merujuk kes Mahkamah Persekutuan di dalam kes <i>PP v. Zulkifli Arshad</i> [2010] 1 MLRA 560 yang memutuskan:</p>
    <blockquote>
    </blockquote>
    <p>Ini menunjukkan "compelling presumption" yang dimaksudkan.</p>
    <p>
      <b>[23]</b> Kami mendapati tidak terdapat apa-apa kesilapan yang dibuat hakim bicara untuk mewajarkan kami mengganggu keputusan beliau ini. Kami juga mendapati bahawa tidak ada kecacatan apabila secara alternatifnya hakim bicara mendapati bahawa pengedaran telah terbukti melalui keterangan langsung (direct evidence) yang dizahirkan dari keterangan SP6 dan SP7, iaitu "menjual" sebagai "direct trafficking" berdasarkan definisi di bawah s 2 ADB 1952.</p>
    <p>
      <b>Isu Keempat - Sumber Memainkan Peranan Yang Aktif</b>
    </p>
    <p>
      <b>[24]</b> Mahkamah ini setelah meneliti Rekod Rayuan mendapati bahawa sumber tidak memainkan peranan yang aktif langsung. Peranan mereka hanyalah memperkenalkan SP6 dan SP7 kepada perayu sahaja. Justeru peranan mereka adalah amat minima. Di dalam kes <LINK HREF="case_notes/showcase.aspx?pageid=MLRA_2010_1_167;"><i>Wan Mohd Azman Hassan v. PP</i> [2010] 1 MLRA 167</LINK>; [2010] 4 MLJ 141; [2010] 4 CLJ 529 dan <LINK HREF="case_notes/showcase.aspx?pageid=MLRA_2009_2_711;"><i>Wan Yurillhami Wan Yaacob &amp; Anor v. PP</i> [2009] 2 MLRA 711</LINK>; [2010] 1 MLJ 749; [2010] 1 CLJ 17, Mahkamah Persekutuan memutuskan jika sumber tidak memainkan peranan yang aktif, maka mereka tidak perlu dipanggil untuk memberi keterangan. Berikut adalah apa yang diputuskan didalam kes <i>Wan Yurillhami (supra)</i> oleh Mahkamah Persekutuan.</p>
    <blockquote>
    </blockquote>
    <p>
      <b>[25]</b> Di dalam kes <LINK HREF="case_notes/showcase.aspx?pageid=MLRA_1996_2_35;"><i>Public Prosecutor v. Mansor Md Rashid &amp; Anor</i> [1996] 2 MLRA 35</LINK>; [1996] 3 MLJ 560; [1997] 1 CLJ 233, walaupun sumber memainkan peranan yang aktif, dan wujudnya watak seorang yang bernama Amran, Mahkamah Agung memutuskan kegagalan memanggil mereka tidak mencacatkan kes pendakwa di dalam kes yang melibatkan jual-beli dadah.</p>
    <p>
      <b>[26]</b> Di dalam kes <LINK HREF="case_notes/showcase.aspx?pageid=MLRA_1987_1_73;"><i>Namasiyiam Doraisamy v. Public Prosecutor &amp; Other Cases</i> [1987] 1 MLRA 73</LINK>; [1987] 2 MLJ 336; [1987] CLJ 241, seorang sumber telah memainkan peranan yang amat aktif, hampir sama aktif dengan peranan "Agent Provocateur" sehinggakan Mahkamah Agung mengiktiraf beliau sebagai "<i>participes criminis</i>". Namun Mahkamah Agung memutuskan tindakan pihak pendakwaan untuk tidak memanggil beliau tidak mencacatkan kes pendakwaan. Malahan Mahkamah Agung memutuskan oleh kerana keterangan kukuh telah dikemukakan, jika sumber tersebut dipanggil untuk memberi keterangan sekalipun, ianya tidak membawa apa-apa kesan tambahan terhadap kekuatan kes pendakwa.</p>
    <p>
      <b>[27]</b> Kami juga telah meneliti Rekod Rayuan bahawa semasa soal balas peguambela terhadap saksi Agent Provocateur (SP6) dan (SP7), pihak pembelaan menekankan seolah-olah jika sumber datang ke mahkamah, sumber boleh mengesahkan kesahihan keterangan saksi-saksi "Agent Provocateur" ini iaitu SP6 dan SP7.</p>
    <p>
      <b>[28]</b> Berikut adalah petikan keterangan semasa soal balas terhadap saksi SP7 (AP) berkaitan dengan peranan sumber seperti di ms 111, Rekod Rayuan:</p>
    <blockquote>
    </blockquote>
    <p>
      <b>[29]</b> Dari keterangan di atas, adalah jelas bahawa sumber di dalam kes ini tidak memainkan peranan yang aktif dalam kes ini. Berdasarkan otoriti <i>Mansur Md Rashid (supra)</i> dan kes-kes lain, jika sumber tidak dipanggil, khususnya sumber yang tidak memainkan peranan aktif ianya tidak memudaratkan kes Pendakwaan asalkan tiada "kelompangan" (gap) di dalam kes pendakwaan.</p>
    <p>
      <b>[30]</b> Seperkara lagi, mahkamah ini juga telah perhatikan bahawa melalui "line of questioning" Peguambela terhadap SP7 seperti di atas tadi menggambarkan seolah-olah keterangan SP6 dan SP7 memerlukan sokongan daripada sumber.</p>
    <p>
      <b>[31]</b> YA Pesuruhjaya Kehakiman adalah betul apabila telah memutuskan bahawa sebagai Agent Provocateur, menurut <LINK HREF="legislationSectiondisplayed.aspx?MY_ACTS_1980_234;40A.;;">s 40A ADB</LINK>, keterangan mereka perlu diterima. Ini bermakna keterangan Agent Provocateur ini tidak memerlukan sokongan. Maka keterangan daripada sumber sebagai sokongan adalah tidak diperlukan. Di dalam kes <i>Wan Mohd Azman Hassan (supra)</i> Mahkamah Persekutuan menyatakan:</p>
    <blockquote>
    </blockquote>
    <p>
      <b>Isu Kelima Ialah Mengenai Hujahan Bahawa Hakim Bicara Khilaf Memutuskan Pembelaan Perayu Adalah "Afterthought"</b>
    </p>
    <p>
      <b>[32]</b> Kami telah meneliti rekod rekod rayuan secara mendalam. Dari penelitian kami, kami mendapati bahawa pembelaan mengenai "afterthought" tersebut hanyalah merupakan salah satu daripada empat asas, kenapa perayu gagal menimbulkan keraguan yang munasabah dan juga gagal menyangkal anggapan pengedaran di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB</LINK>. Adalah jelas asas-asas yang digunakan oleh hakim bicara untuk mengasaskan dapatan (to ground his judgment) beliau di dalam mencapai keputusan beliau di peringkat pembelaan iaitu perayu gagal menimbulkan keraguan yang munasabah dan perayu gagal menyangkal anggapan pengedaran di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB 1952</LINK> seperti di bawah:</p>
    <blockquote>
    </blockquote>
    <p>
      <b>[33]</b> Kami sebulat suara memutuskan bahawa tiada apa-apa kesilapan oleh Hakim bicara di dalam mencapai keputusan sedemikian. Justeru kami memutuskan saranan pihak pembelaan mengenai perkara ini adalah tidak bermerit. Ada baiknya kami petik secara terperinci mengenai asas-asas tersebut.</p>
    <p>
      <b>[34]</b> Mengenai asas penafian dan wujudnya Tai Kah Chee - seperti di ms 53 Rayuan Rekod YA Pesuruhjaya Kehakiman menyatakan:</p>
    <blockquote>
    </blockquote>
    <p>
      <b>[35]</b> Kami mendapati YA Pesuruhjaya Kehakiman tidak tersilap di dalam mencapai dapatan ini.</p>
    <p>
      <b>[36]</b> Mengenai asas pembelaan merupakan pembelaan "afterthought", hakim bicara menyatakan di ms 54 hingga 55 Rayuan Rekod:</p>
    <blockquote>
    </blockquote>
    <p>
      <b>[37]</b> Sekali lagi kami mendapati YA Pesuruhjaya Kehakiman tidak tersilap di dalam mencapai dapatan ini.</p>
    <p>
      <b>[38]</b> Mengenai asas bahawa pembelaan adalah tidak munasabah sama sekali, hakim bicara menyatakan di ms 55 Rekod Rayuan:</p>
    <blockquote>
    </blockquote>
    <p>
      <b>[39]</b> Kami telah meneliti keterangan di dalam Rekod Rayuan, kami mendapati YA Pesuruhjaya Kehakiman tidak tersilap di dalam mencapai dapatan ini. Ianya berdasarkan kepada keterangan dan undang-undang sahih.</p>
    <p>
      <b>[40]</b> Asas - Pintu rosak dan bilik boleh diakses oleh orang lain, hakim bicara menyatakan di ms 56 Rekod Rayuan:</p>
    <blockquote>
    </blockquote>
    <p>
      <b>[41]</b> Kami sebulat suara mendapati bahawa rumusan yang dibuat oleh hakim bicara adalah tidak cacat dan tidak mewajarkan kami mengganggu dapatannya seperti di bawah di ms 56 dan 57 Rekod Rayuan:</p>
    <blockquote>
    </blockquote>
    <p>
      <b>Kesimpulan</b>
    </p>
    <p>
      <b>[42]</b> Adalah jelas dan ketara pembelaan perayu telah diteliti secara mendalam oleh hakim bicara. Setelah membuat penelitian kesemua keterangan yang ada, kami sebulat suara mendapati bahawa hakim bicara tidak tersilap di dalam mencapai keputusannya sama ada di peringkat pendakwaan ataupun pembelaan. Keterangan-keterangan adalah amat kukuh untuk membuktikan kesemua pertuduhan terhadap perayu, khususnya pertuduhan pertama iaitu pengedaran dan juga pertuduhan-pertuduhan lain. Tiada sebab untuk kami mengganggu keputusan-keputusan ini, kerana kami mendapati sabitan dan hukuman adalah selamat untuk semua pertuduhan. Justeru kami menolak rayuan ini dan mengesahkan sabitan-sabitan dan hukuman-hukuman hakim bicara.</p>
  </JUDGMENT>
</MLRA_2015_5_719>