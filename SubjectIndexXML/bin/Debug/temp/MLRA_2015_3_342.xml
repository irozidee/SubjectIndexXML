<MLRA_2015_3_342>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>CLJ_2015_3_194</CLJ_CITATION>
    <LNS_CITATION>
    </LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>MLRAU_2015_72</UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>PENDAKWA RAYA lwn. RASHIDI ABDULLAH</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Mohtarudin Baki, Tengku Maimun Tuan Mat, Abdul Rahman Sebli HHMR</JUDGE_NAME>
  <JUDGMENT_NUMBER>[Rayuan Jenayah No: K-09-113-05-2014]</JUDGMENT_NUMBER>
  <JUDGMENT_DATE>5 Mac 2015</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="LegislationMainDisplayed.aspx?MY_ACTS_1980_234;;">Akta Dadah Berbahaya 1952</LINK> - <LINK HREF="legislationSectiondisplayed.aspx?MY_ACTS_1980_234;12.;;">Seksyen-seksyen 12(2)</LINK>, <LINK HREF="legislationSectiondisplayed.aspx?MY_ACTS_1980_234;39A.;;">39A(2)</LINK> - Milikan dadah berbahaya seberat 10.4 gram - Tertuduh dilepaskan dan dibebaskan kerana terdapat percanggahan serius antara keterangan saksi-saksi - Sama ada hakim bicara betul dalam keputusannya melepaskan dan membebaskan responden - Sama ada percanggahan keterangan saksi-saksi bagaimana dadah dijumpai adalah percanggahan material kerana melibatkan isu pemilikan yang merupakan intipati pertuduhan terhadap responden - Sama ada kes pendakwaan terjejas - Sama ada rayuan Pendakwa Raya patut dibenarkan</i>
      </p>
    </CATCHWORDS>
    <p>Responden dalam rayuan ini telah dilepaskan dan dibebaskan tanpa dipanggil membela diri di Mahkamah Sesyen atas tuduhan memiliki dadah berbahaya seberat 10.4 gram (iaitu heroin seberat 7.2 gram dan monoacetylmorphines seberat 3.2 gram) yang merupakan suatu kesalahan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) Akta Dadah Berbahaya 1952</LINK> yang boleh dihukum di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta yang sama</LINK>. Fakta kes ini menunjukkan bahawa satu pasukan polis yang diketuai SP6 telah menyerbu rumah kepunyaan SP4 setelah menerima maklumat mengenai kegiatan dadah di rumah tersebut. SP4 didapati berada di luar rumah manakala responden berada di dalam rumah dan sedang duduk di atas sofa rumah tersebut. SP6 telah memperkenalkan dirinya kepada SP4 dan dalam masa yang sama beliau nampak responden berlari ke arah bahagian dapur rumah sambil melepaskan satu gumpalan baju sejuk di atas meja ruang tamu. SP6 mengarahkan SP8 supaya mengejar dan menangkap responden. SP8 berjaya menangkap responden di ruang dapur rumah dan membawanya ke ruang tamu untuk tujuan pemeriksaan. SP6 pun memeriksa baju sejuk yang dilepaskan responden dan menjumpai di dalamnya satu bungkusan yang kemudiannya disahkan mengandungi dadah berbahaya berkenaan. Dalam keterangan, SP6 mengatakan beliau telah mengeluarkan bungkusan tersebut dari baju sejuk yang dilepaskan responden manakala SP4 pula mengatakan bahawa responden yang telah mengeluarkan bungkusan itu dari baju tersebut. Lagi SP8 tidak menyebut bahawa responden telah melepaskan baju sejuk di atas meja sepertimana yang diberitahu oleh SP6. Hakim Mahkamah Sesyen ('HMS') mendapati bahawa terdapat percanggahan serius antara keterangan SP4 dan SP6 dan antara keterangan SP6 dan SP8 sehinggakan kes pendakwaan terjejas. Atas alasan itu, beliau melepaskan dan membebaskan responden. Mahkamah Tinggi telah mengesahkan keputusan HMS itu apabila dirayui Pendakwa Raya. Maka rayuan Pendakwa Raya yang dibawa ke Mahkamah Rayuan ini.</p>
    <p>
      <b>Diputuskan,</b> menolak rayuan (secara keputusan majoriti) Oleh Tengku Maimun Tuan Mat HMR (Mohtarudin Baki HMR bersetuju):</p>
    <p>
      <b>(1)</b> Percanggahan keterangan saksi-saksi tentang bagaimana dadah dijumpai adalah percanggahan yang material kerana ia melibatkan isu pemilikan yang merupakan salah satu intipati pertuduhan terhadap responden. Justeru, didapati tiada sebarang kekhilafan fakta atau undang-undang oleh hakim Mahkamah Tinggi mengesahkan keputusan HMS. Tidak juga terdapat sebarang salah arah oleh hakim Mahkamah Tinggi dalam menolak rayuan Pendakwa Raya. (perenggan 14)</p>
    <p>Oleh Abdul Rahman Sebli HMR (bertentangan):</p>
    <p>
      <b>(1)</b> Percanggahan keterangan bermaksud dua keterangan yang bertentangan antara satu sama lain dan bukan apabila keterangan itu tidak disokong oleh keterangan lain. Dalam kes ini, hanya kerana SP8 tidak menyebut dalam keterangannya bahawa responden melepaskan baju sejuk tersebut ketika melarikan diri tidak bermakna responden tidak berbuat demikian sebagaimana disaksikan oleh SP6. Jika tafsiran HMS itu boleh diterima sebagai tafsiran yang betul, maka semua saksi yang dipanggil oleh pihak pendakwaan akan diperlukan untuk memberi keterangan yang sama dalam semua aspek material. Ini adalah pendekatan yang salah dalam menilai sesuatu keterangan yang dikemukakan oleh mana-mana pihak dalam pertikaian. Jikapun apa yang dimaksudkan HMS ialah keterangan SP6 tidak disokong oleh keterangan SP8, ianya tetap salah kerana dari segi undang-undang keterangan SP6 tidak memerlukan keterangan sokongan. (perenggan-perenggan 25-28)</p>
    <p>
      <b>(2)</b> Sebagai hakim fakta adalah menjadi kewajipan HMS di akhir kes pendakwaan untuk menilai keterangan pendakwaan secara maksima. Untuk tujuan ini beliau perlulah mengkaji keterangan secara menyeluruh bagi menentukan sama ada benar keterangan SP6 bahawa dadah tersebut telah diambil olehnya dari dalam baju sejuk yang dilepaskan oleh responden. Ini merupakan persoalan fakta yang memerlukan dapatan spesifik oleh mahkamah. Untuk mencapai matlamat ini, kebenaran tidak akan dapat ditentukan dengan memfokuskan kepada isu percanggahan keterangan semata-mata. (perenggan-perenggan 30-31)</p>
    <p>
      <b>(3)</b> Tidak dipertikaikan bahawa baju sejuk berkenaan adalah baju sejuk yang dibawa oleh responden ke rumah SP4 dan berada dalam kawalannya ketika serbuan dibuat. Juga tidak dipertikaikan fakta bahawa hanya responden sahaja yang berada di dalam rumah tersebut semasa beliau ditangkap oleh SP8. HMS juga telah mendapati bahawa bungkusan dadah tersebut memang dijumpai di rumah SP4. Dengan keterangan SP6 bahawa baju sejuk tersebut telah dilepaskan responden semasa beliau lari ke bahagian dapur rumah dan keseluruhan keadaan kes, maka tidak syak lagi bahawa dadah tersebut berada dalam milikan responden. Dalam keadaan ini soal sama ada dadah tersebut diambil oleh SP6 atau diambil sendiri oleh responden dari dalam baju sejuk tersebut tidak lagi menjadi persoalan yang kritikal sehingga boleh menjejaskan kes pendakwaan. Hakikatnya ialah bungkusan dadah tersebut dijumpai dari baju sejuk yang dilepaskan oleh responden dan bukan dari tempat lain.(perenggan-perenggan 33-36)</p>
    <p>
      <b>(4)</b> Dalam menentukan sama ada satu kes <i>prima facie</i> telah dibuktikan oleh pihak pendakwaan, HMS telah mengambil pendekatan yang terlalu mudah atau 'over simplistic' iaitu oleh kerana terdapat percanggahan antara keterangan SP4 dan SP6 dan antara keterangan SP6 dan SP8, maka pihak pendakwaan gagal membuktikan satu kes <i>prima facie</i>. Pendekatan ini adalah salah dan bertentangan dengan prinsip undang-undang yang mantap, selain itu tidak selari dengan banyak nas undang-undang. (perenggan-perenggan 37-38)</p>
    <p>
      <b>(5)</b> Kewujudan percanggahan dalam keterangan saksi atau di kalangan saksi tidak semestinya membawa kemudaratan kepada kes pendakwaan. Pendekatan salah yang diambil oleh HMS menyebabkan beliau gagal untuk menilai secara menyeluruh keterangan yang ada di hadapannya untuk menentukan sama ada dadah tersebut berada dalam milikan responden atau sebaliknya semasa serbuan dibuat. (perenggan 42)</p>
    <p>
      <b>(6)</b> Dari segi undang-undang hanya keraguan munasabah sahaja yang perlu dilayan oleh mahkamah dan bukannya apa sahaja keraguan. Dalam memutuskan bahawa terdapat keraguan dalam kes pendakwaan berhubung dengan isu pemilikan, HMS tidak menyatakan sama ada keraguan itu munasabah atau sebaliknya dan jika munasabah, bagaimanakah keraguan itu boleh dianggap munasabah sedangkan keseluruhan keterangan menunjukkan bahawa bungkusan dadah tersebut dijumpai dari dalam baju sejuk yang dilepaskan responden. HMS juga gagal mengambilkira perbuatan responden yang cuba melarikan diri ketika serbuan dibuat. Keterangan tingkah laku ini adalah relevan di bawah <LINK HREF="legislationSectiondisplayed.aspx?MY_ACTS_1971_56;8.;;">s 8 Akta Keterangan 1950</LINK> dan perlu dijelaskan oleh responden di bawah <LINK HREF="legislationSectiondisplayed.aspx?MY_ACTS_1971_56;9.;;">s 9 Akta yang sama</LINK>. Kegagalan HMS mengambil kira keterangan material ini menimbulkkan keraguan serius terhadap ketepatan keputusan beliau untuk membebas dan melepaskan responden di akhir kes pendakwaan. (perenggan-perenggan 43-46)</p>
    <p>
      <b>(7)</b> Faktor relevan yang tidak diberi pertimbangan sewajarnya oleh HMS ialah peranan SP6. Sebagai pegawai polis yang menguatkuasakan undangundang, SP6 hanya menjalankan tugas yang diamanahkan kepadanya. Tiada cadangan oleh peguam responden dalam pemeriksaan balas mahupun dalam penghujahan bahawa SP6 mempunyai motif untuk memberi keterangan palsu terhadap responden. Tidak ada sebab untuk meragui keterangan beliau bahawa beliau sendiri yang mengambil bungkusan dadah tersebut daripada baju sejuk yang dilepaskan oleh responden. Ini berlainan dengan kredibiliti SP4. Dalam alasan penghakiman HMS, beliau sendiri amat meragui kredibiliti saksi ini kerana terlalu banyak percanggahan dalam keterangannya. Penilaian HMS terhadap kredibiliti SP4 ini sepatutnya menjadi asas yang kuat untuk beliau menolak dakwaan SP4 bahawa responden sendiri yang mengeluarkan bungkusan dadah tersebut daripada baju sejuk berkenaan. Malangnya HMS sekali menjadikan isu percanggahan keterangan sebagai mantra untuk memutuskan bahawa pihak pendakwaan gagal membuktikan satu kes <i>prima facie</i> terhadap responden. Ini adalah pendekatan yang salah. (perenggan-perenggan 47-49)</p>
    <p>
      <b>(8)</b> Tumpuan HMS adalah kepada persoalan sama ada dadah berkenaan milik responden atau milik SP4. HMS berpendapat bahawa kemungkinan besar ianya kepunyaan SP4 dan bukannya kepunyaan responden. Ini merupakan satu salah arah yang serius kerana isu dalam kes ini bukanlah sama ada dadah tersebut kepunyaan responden atau SP4 tetapi sama ada responden mempunyai milikan ke atasnya. Jika dilihat dari segi hala tuju pemeriksaan balas, kes pembelaan ialah bungkusan dadah tersebut dijumpai dari dalam beg berwarna kelabu yang diambil dari bilik SP4 dan bukannya dari baju sejuk yang dibawa oleh responden. Jadi, versi kes pembelaan mengenai kejadian ini ialah dadah tersebut dijumpai dari dalam beg warna kelabu kepunyaan SP4 dan bukannya dari dalam baju sejuk kepunyaan responden. SP4 turut disoal berkenaan perkara ini tapi menafikannya. (perenggan-perenggan 50-53)</p>
    <p>
      <b>(9)</b> HMS tidak mengambil kira perkara bahawa ianya tidak dicadangkan kepada SP6 dalam pemeriksaan balas bahawa dadah tersebut diserahkan kepadanya oleh responden. Sebaliknya versi kes pembelaan ialah dadah tersebut dijumpai dari bilik SP4 dan bukannya dari dalam baju sejuk milik responden. Kes pembelaan bercelaru dan tidak konsisten. Sekejap dikatakan dadah tersebut dijumpai dari dalam beg berwarna kelabu, sekejap dari dalam bilik SP4 dan sekejap lagi dikatakan responden tidak mempunyai milikan eksklusif ke atasnya. (perenggan-perenggan 54-55)</p>
    <p>
      <b>(10)</b> Dari segi undang-undang apa yang di "put" oleh peguam kepada saksi dalam pemeriksaan balas yang ada kaitannya dengan pembelaan tertuduh adalah dianggap sebagai arahan daripada tertuduh, dan bukan idea peguam sendiri. Peguam tidak ada hak untuk "go on a frolic of his own" dalam perkara ini. Kecelaruan ini menunjukkan bahawa keterangan SP6 adalah keterangan yang benar dan seharusnya diterima oleh mahkamah. Atas alasan-alasan di atas, ianya didapati bahawa HMS khilaf apabila memutuskan bahawa pihak pendakwaan gagal membuktikan satu kes <i>prima facie</i> terhadap responden. (perenggan-perenggan 56-57)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2002_2_319;">Arab-Malaysian Finance Bhd v. Steven Phoa Cheng Loon &amp; Ors [2002] 2 MLRA 319</LINK>; [2003] 1 MLJ 567; [2003] 1 CLJ 585; [2003] 2 AMR 6 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1983_1_7;">Dato' Mokhtar Hashim &amp; Anor v. PP [1983] 1 MLRA 7</LINK>; [1983] 2 MLJ 232; [1983] CLJ 101 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_2_1;">Gan Yook Chin &amp; Anor v. Lee Ing Chin &amp; Ors [2004] 2 MLRA 1</LINK>; [2005] 2 MLJ 1; [2004] 4 CLJ 309; [2004] 6 AMR 781 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2003_1_95;">Lee Ing Chin &amp; Ors v. Gan Yook Chin &amp; Anor [2003] 1 MLRA 95</LINK>; [2003] 2 MLJ 97; [2003] 2 CLJ 19; [2003] 2 AMR 357 (dirujuk)</i>
      </p>
      <p>
        <i>Miller v. Minister of Pensions [1947] 2 All ER 372 (dirujuk)</i>
      </p>
      <p>
        <i>Onassis and Calogeropoulos v. Vergottis [1968] 2 Lloyd's Rep 403 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2008_2_763;">Parlan Dadeh v. PP [2008] 2 MLRA 763</LINK>; [2008] 6 MLJ 19; [2009] 1 CLJ 717 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1983_2_403;">Pie Bin Chin v. PP [1983] 2 MLRH 403</LINK>; [1985] 1 MLJ 234 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1976_1_562;">PP v. Datuk Haji Harun Haji Idris (No 2) [1976] 1 MLRH 562</LINK>; [1977] 1 MLJ 15 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1962_1_79;">PP v. Mohamed Ali [1962] 1 MLRH 79</LINK> (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1980_1_597;">PP v. Munusamy [1980] 1 MLRA 597</LINK>; [1967] 1 MLJ 238 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1971_1_91;">PP v. Saimin &amp; Ors [1971] 1 MLRH 91</LINK>; [1971] 2 MLJ 16 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1995_2_432;">Sivalingam Periasamy v. Periasamy &amp; Anor [1995] 2 MLRA 432</LINK>; [1995] 3 MLJ 395; [1996] 4 CLJ 545; [1996] 3 AMR 3506 (dirujuk)</i>
      </p>
      <p>
        <i>Watt or Thomas v. Thomas [1947] AC 484 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;12.;;">Dangerous Drug Act 1952, ss 12(2)</LINK>, <LINK HREF="legislationSectiondisplayed.aspx?MY_ACTS_1980_234;39A.;;">39A(2)</LINK></p>
      <p>
        <LINK HREF="legislationSectiondisplayed.aspx?MY_ACTS_1971_56;8.;;">Evidence Act 1950, ss 8</LINK>, <LINK HREF="legislationSectiondisplayed.aspx?MY_ACTS_1971_56;9.;;">9</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Intan Nor Hilwani Mat Rifin TPR</i>
      </p>
      <p>
        <i>Bagi pihak responden: Rahamathullah Baharudeen; Tetuan Rahamat &amp; Mashuri</i>
      </p>
    </COUNSELS>
    <VERDICT>
      <p>
        <i>[Menolak rayuan (secara keputusan majoriti) Oleh Tengku Maimun Tuan Mat HMR (Mohtarudin Baki HMR bersetuju).]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Tengku Maimun Tuan Mat HMR:</b>
    </p>
    <p>
      <b>[1]</b> Rashidi Abdullah (responden) telah dituduh di Mahkamah Sesyen Alor Setar atas kesalahan berikut:</p>
    <blockquote>
    </blockquote>
    <p>
      <b>[2]</b> Pada hari yang dinyatakan di dalam pertuduhan, bertindak atas maklumat, pasukan polis yang diketuai oleh Insp Shahruddin Shah bin Abdul Rahman (SP6) telah membuat serbuan ke atas rumah kepunyaan Mohd Nahar bin Shuhaimi (SP4). Pada masa berkenaan, responden secara kebetulan telah datang ke rumah SP4. Dadah yang menjadi perkara pertuduhan dijumpai di dalam gumpalan baju jaket hitam (eks P12) di ruang tamu rumah SP4 tersebut.</p>
    <p>
      <b>[3]</b> Mengikut keterangan SP4, eks P12 telah dibawa oleh responden ke rumahnya. SP4 juga menyatakan bahawa ketika pihak polis naik ke rumah, responden telah melepaskan eks P12 daripada pegangannya dan responden telah mengeluarkan dadah daripada baju tersebut.</p>
    <p>
      <b>[4]</b> Di akhir kes pendakwaan, Hakim Mahkamah Sesyen (HMS) telah membuat dapatan berikut (Rekod Rayuan: ms 13):</p>
    <blockquote>
    </blockquote>
    <p>
      <b>[5]</b> HMS juga menimbang keterangan SP6 seperti berikut (Rekod Rayuan: ms 22-23):</p>
    <blockquote>
    </blockquote>
    <p>
      <b>[6]</b> Di ms 24-25: Rekod Rayuan, HMS mempertimbangkan keterangan pegawai tangkapan (SP8):</p>
    <blockquote>
    </blockquote>
    <p>
      <b>[7]</b> HMS kemudiannya membuat kesimpulan bahawa wujud keraguan mengenai isu pemilikan oleh responden terhadap dadah yang dijumpai. Responden dengan itu telah dilepaskan dan dibebaskan tanpa dipanggil membela diri. Tidak berpuas hati dengan keputusan HMS tersebut, pihak pendakwaan telah merayu kepada Mahkamah Tinggi.</p>
    <p>
      <b>[8]</b> Di Mahkamah Tinggi, pihak pendakwa berhujah bahawa HMS khilaf dalam keputusannya kerana percanggahan yang wujud di dalam keterangan saksi adalah percanggahan yang kecil.</p>
    <p>
      <b>[9]</b> Hakim Mahkamah Tinggi tidak bersetuju dengan hujahan Pendakwa Raya. Di dalam menolak rayuan Pendakwa Raya, Hakim Mahkamah Tinggi menyatakan:</p>
    <blockquote>
    </blockquote>
    <p>
      <b>[10]</b> Di hadapan kami adalah rayuan Pendakwa Raya yang tidak berpuas hati dengan keputusan Mahkamah Tinggi yang mengesahkan keputusan Mahkamah Sesyen.</p>
    <p>
      <b>Keputusan Kami</b>
    </p>
    <p>
      <b>[11]</b> Adalah prinsip undang-undang yang mantap bahawa mahkamah rayuan hanya campur tangan dalam keputusan mahkamah bawahan jika keputusan yang dibuat oleh mahkamah bawahan itu tidak disokong oleh atau bertentangan dengan sebarang keterangan atau jika keputusan yang dibuat itu didasarkan kepada suatu fakta atau prinsip undang-undang yang silap (lihat <LINK HREF="case_notes/showcase.aspx?pageid=MLRA_2004_2_1;"><i>Gan Yook Chin &amp; Anor v. Lee Ing Chin &amp; Ors</i> [2004] 2 MLRA 1</LINK>; [2005] 2 MLJ 1; [2004] 4 CLJ 309; [2004] 6 AMR 781, <LINK HREF="case_notes/showcase.aspx?pageid=MLRA_1995_2_432;"><i>Sivalingam Periasamy v. Periasamy &amp; Anor</i> [1995] 2 MLRA 432</LINK>; [1995] 3 MLJ 395; [1996] 4 CLJ 545; [1996] 3 AMR 3506 and <i>Watt or Thomas v. Thomas</i> [1947] AC 484).</p>
    <p>
      <b>[12]</b> Di dalam kes <LINK HREF="case_notes/showcase.aspx?pageid=MLRA_1983_1_7;"><i>Dato' Mokhtar Hashim &amp; Anor v. PP</i> [1983] 1 MLRA 7</LINK>; [1983] 2 MLJ 232; [1983] CLJ 101, Mahkamah Persekutuan telah menyatakan di ms 15 bahawa:</p>
    <blockquote>
    </blockquote>
    <p>
      <b>[13]</b> Prinsip yang sama dinyatakan di dalam kes <LINK HREF="case_notes/showcase.aspx?pageid=MLRA_1980_1_597;"><i>PP v. Munusamy</i> [1980] 1 MLRA 597</LINK>; [1967] 1 MLJ 238 di ms 602:</p>
    <blockquote>
    </blockquote>
    <p>
      <b>[14]</b> Berbalik kepada rayuan ini, dapatan yang dibuat oleh Hakim Mahkamah Sesyen adalah bersandarkan keterangan yang ada di hadapannya. Kami bersetuju dengan mahkamah bawahan bahawa percanggahan keterangan saksi-saksi tentang bagaimana dadah dijumpai adalah percanggahan yang material kerana ia melibatkan isu pemilikan yang merupakan salah satu intipati pertuduhan terhadap responden. Justeru, kami tidak mendapati adanya sebarang kekhilafan fakta atau undang-undang oleh Hakim Mahkamah Tinggi dalam mengesahkan keputusan Hakim Mahkamah Sesyen. Tidak juga terdapat sebarang salah arah oleh Hakim Mahkamah Tinggi dalam menolak rayuan Pendakwa Raya.</p>
    <p>
      <b>[15]</b> Dalam keadaan itu, kami menolak rayuan Pendakwa Raya. Keputusan Hakim Mahkamah Tinggi yang mengesahkan keputusan Hakim Mahkamah Sesyen adalah dikekalkan. Oleh kerana penghakiman ini secara draf telah dipersetujui oleh YA Mohtarudin Baki tetapi tidak YA Abdul Rahman Sebli, penghakiman ini adalah merupakan penghakiman majoriti mahkamah.</p>
    <p>
      <b>Abdul Rahman Sebli HMR:</b>
    </p>
    <p>
      <b>[16]</b> Responden telah dituduh di Mahkamah Sesyen Alor Setar atas pertuduhan berikut:</p>
    <blockquote>
    </blockquote>
    <p>
      <b>[17]</b> Kesalahan ini membawa hukuman penjara seumur hidup atau penjara tidak kurang dari lima tahun dan juga sebatan tidak kurang dari 10 kali sebatan. Responden mohon dibicarakan dan di akhir kes pendakwaan telah dibebas dan dilepaskan oleh Hakim Mahkamah Sesyen yang bijaksana tanpa dipanggil untuk membela diri. Pihak pendakwaan merayu kepada Mahkamah Tinggi Alor Setar tetapi rayuan mereka ditolak. Ini adalah rayuan Pendakwa Raya terhadap keputusan tersebut.</p>
    <p>
      <b>[18]</b> Fakta ringkas kes sebagaimana dikemukakan melalui saksi-saksi pihak pendakwaan adalah seperti berikut. Pada 26 September 2012 jam lebih kurang 6.00 petang satu pasukan polis yang diketuai oleh Inspektor Shaharudin Shah (SP6) telah menyerbu rumah kepunyaan Mohd Nahar bin Suhaimi (SP4) setelah menerima maklumat mengenai kegiatan dadah di rumah tersebut. Apabila mereka sampai di depan rumah, SP4 berada di luar rumah manakala responden berada di dalam rumah dan sedang duduk diatas sofa.</p>
    <p>
      <b>[19]</b> SP6 memperkenalkan dirinya kepada SP4 dan dalam masa yang sama beliau nampak responden berlari ke arah bahagian dapur rumah sambil melepaskan satu gumpalan baju sejuk ke atas meja di ruang tamu. SP6 mengarahkan Lans Kopral Nazree bin Ismail (SP8) supaya mengejar dan menangkap responden. SP8 bertindak sebagaimana diarah dan berjaya menangkap responden di ruang dapur rumah. Responden kemudian dibawa ke ruang tamu untuk tujuan pemeriksaan.</p>
    <p>
      <b>[20]</b> SP6 memeriksa baju sejuk yang dilepaskan oleh responden dan menjumpai di dalamnya satu bungkusan lutsinar (P6) yang mengandungi serbuk ketulan yang kemudiannya disahkan oleh ahi Kimia Masnura binti Mokhtar (SP2) sebagai dadah berbahaya jenis heroin dan monoacetylmorphines seberat 10.4 gram. Kedua-dua SP4 dan responden ditangkap dan dibawa ke pejabat Bahagian Siasatan Narkotik Ibu Pejabat Polis Daerah Langkawi untuk tindakan lanjut.</p>
    <p>
      <b>[21]</b> Dalam rayuan ini pihak pendakwaan mengemukakan satu alasan sahaja, iaitu:</p>
    <blockquote>
    </blockquote>
    <p>
      <b>[22]</b> Adalah tidak dipertikaikan bahawa satu-satunya sebab mengapa Hakim Mahkamah Sesyen membebaskan responden di akhir kes pendakwaan ialah kerana terdapatnya percanggahan-percanggahan yang dikatakan besar dalam kes pendakwaan. Keraguan yang bermain di minda Hakim Mahkamah Sesyen ialah, adakah bungkusan dadah yang dijumpai itu dikeluarkan daripada baju sejuk oleh SP6 atau adakah ianya dikeluarkan oleh responden sendiri daripada baju sejuk tersebut? Keraguan ini dizahirkan oleh Hakim Mahkamah Sesyen di ms 22 Rekod Rayuan seperti berikut:</p>
    <blockquote>
    </blockquote>
    <p>
      <b>[23]</b> Selain percanggahan ini, satu lagi 'percanggahan' yang disifatkan sebagai percanggahan besar oleh Hakim Mahkamah Sesyen ialah apabila SP8 dalam keterangannya tidak menyebut bahawa responden melepaskan baju sejuk semasa berlari ke bahagain dapur rumah sedangkan SP6 menyatakan demikian. Penilaian Hakim Mahkamah Sesyen mengenai perkara ini boleh dilihat di ms 24 Rekod Rayuan di mana beliau menyatakan:</p>
    <blockquote>
    </blockquote>
    <p>
      <b>[24]</b> Walaupun Hakim Mahkamah Sesyen menganggap percanggahan tersebut sebagai serius, apa yang boleh dirumuskan daripada petikan diatas ialah beliau juga tidak menolak keterangan bahawa bungkusan dadah tersebut sememangnya telah dijumpai dari dalam baju sejuk berkenaan, tinggal lagi siapakah yang mengeluarkannya. Pun begitu agak kurang tepat untuk beliau menyatakan bahawa baju sejuk tersebut "dihempas" oleh responden. Tidak ada seorang saksipun yang berkata demikian. Yang menggunakan perkataan ini ialah peguam responden ketika memeriksa balas SP6. Sudah tentu ada perbezaan antara perbuatan "menghempas" dan perbuatan "melepas".</p>
    <p>
      <b>[25]</b> Dengan hormat kepada Hakim Mahkamah Sesyen yang bijaksana, beliau nampaknya keliru dengan apa yang dimaksudkan dengan percanggahan (contradiction) keterangan. Percanggahan keterangan bermaksud dua keterangan yang bertentangan antara satu sama lain dan bukan apabila keterangan itu tidak disokong oleh keterangan lain. Satu contoh keterangan yang bercanggah ialah apabila saksi A kata bungkusan itu dipegang oleh tertuduh tetapi saksi B pula kata beg itu tidak dipegang oleh tertuduh. Tetapi kalau saksi B tidak sebut bahawa beg itu dipegang oleh tertuduh, ini bukan satu percanggahan. Peninggalan dalam keterangan saksi B ini hanya bermaksud beliau tidak menyatakannya, dan tidak lebih dari itu. Ia tidak sama sekali bermakna bahawa beg itu tidak dipegang oleh tertuduh sebagaimana disaksikan oleh saksi A.</p>
    <p>
      <b>[26]</b> Begitu jugalah keadaannya dalam kes ini. Hanya kerana SP8 tidak menyebut dalam keterangannya bahawa responden melepaskan baju sejuk tersebut ketika melarikan diri tidak bermakna responden tidak berbuat demikian sebagaimana disaksikan oleh SP6.</p>
    <p>
      <b>[27]</b> Jika tafsiran Hakim Mahkamah Sesyen itu boleh diterima sebagai tafsiran yang betul, maka semua saksi yang dipanggil oleh pihak pendakwaan akan diperlukan untuk memberi keterangan yang sama dalam semua aspek material, jika gagal akan timbullah keraguan dalam kes pendakwaan. Pada pendapat saya ini adalah pendekatan yang salah dalam menilai sesuatu keterangan yang dikemukakan oleh mana-mana pihak dalam pertikaian.</p>
    <p>
      <b>[28]</b> Mungkin apa yang dimaksudkan oleh Hakim Mahkamah Sesyen itu ialah keterangan SP6 tidak disokong (corroborated) oleh keterangan SP8. Jika ini yang dimaksudkan, ia tetap salah kerana dari segi undang-undang keterangan SP6 tidak memerlukan keterangan sokongan (corroboration).</p>
    <p>
      <b>[29]</b> Ekoran daripada pandangan Hakim Mahkamah Sesyen mengenai percanggahan-percanggahan yang beliau anggap besar itu, maka ia telah mendorong beliau untuk membuat rumusan berikut di ms 24 Rekod Rayuan:</p>
    <blockquote>
    </blockquote>
    <p>
      <b>[30]</b> Sebagai hakim fakta, adalah menjadi kewajipan Hakim Mahkamah Sesyen yang bijaksana di akhir kes pendakwaan untuk menilai keterangan pendakwaan secara maksimum. Untuk tujuan ini beliau perlulah mengkaji keterangan secara menyeluruh bagi menentukan sama ada benar keterangan SP6 bahawa dadah tersebut telah diambil olehnya dari dalam baju sejuk yang dilepaskan oleh responden. Ini merupakan persoalan fakta yang memerlukan dapatan spesifik oleh mahkamah.</p>
    <p>
      <b>[31]</b> Untuk mencapai matlamat ini, kebenaran tidak akan dapat ditentukan dengan memfokuskan kepada isu percanggahan keterangan semata-mata. Dalam hubungan ini apa yang dinyatakan oleh Thomson CJ dalam kes <LINK HREF="case_notes/showcase.aspx?pageid=MLRH_1962_1_79;"><i>PP v. Mohamed Ali</i> [1962] 1 MLRH 79</LINK> mengenai keterangan saksi polis adalah berkaitan. Ini yang beliau nyatakan:</p>
    <blockquote>
    </blockquote>
    <p>
      <b>[32]</b> Dalam kes <LINK HREF="case_notes/showcase.aspx?pageid=MLRA_2003_1_95;"><i>Lee Ing Chin &amp; Ors v. Gan Yook Chin &amp; Anor</i> [2003] 1 MLRA 95</LINK>; [2003] 2 MLJ 97; [2003] 2 CLJ 19; [2003] 2 AMR 357, Gopal Sri Ram HMR (pada ketika itu) menjelaskan apa yang perlu dilakukan oleh seseorang hakim bicara dalam menentukan persoalan-persoalan fakta:</p>
    <blockquote>
    </blockquote>
    <p>
      <b>[33]</b> Dalam kes ini, adalah tidak dipertikaikan bahawa baju sejuk tersebut adalah baju sejuk yang dibawa oleh responden ke rumah SP4 dan berada dalam kawalannya ketika serbuan dibuat. Juga tidak dipertikaikan ialah fakta bahawa hanya responden sahaja yang berada di dalam rumah tersebut semasa beliau ditangkap oleh SP8.</p>
    <p>
      <b>[34]</b> Berkenaan intipati-intipati penting bagi kesalahan ini, dapatan-dapatan fakta yang dibuat oleh Hakim Mahkamah Sesyen adalah seperti di ms 10 Rekod Rayuan, seperti berikut:</p>
    <blockquote>
    </blockquote>
    <p>
      <b>[35]</b> Dapatan di perenggan pertama di atas adalah pengesahan oleh Hakim Mahkamah Sesyen bahawa bungkusan dadah tersebut dijumpai di rumah SP4. Jika ini diambil kira bersekali dengan keterangan SP6 bahawa baju sejuk tersebut telah dilepaskan oleh responden semasa beliau lari ke bahagian dapur rumah dan keseluruhan keadaan kes, maka tidak syak lagi bahawa dadah tersebut berada dalam milikan responden.</p>
    <p>
      <b>[36]</b> Dalam keadaan ini, soal sama ada dadah tersebut diambil oleh SP6 atau diambil sendiri oleh responden dari dalam baju sejuk tersebut tidak lagi menjadi persoalan yang kritikal sehingga boleh menjejaskan kes pendakwaan. Hakikatnya ialah, bungkusan dadah tersebut dijumpai dari baju sejuk yang dilepaskan oleh responden dan bukan dari tempat lain.</p>
    <p>
      <b>[37]</b> Malangnya dalam menentukan sama ada satu kes <i>prima facie</i> telah dibuktikan oleh pihak pendakwaan, Hakim Mahkamah Sesyen mengambil pendekatan yang terlalu mudah atau over simplistic iaitu, oleh kerana terdapat percanggahan antara keterangan SP4 dan SP6 dan antara keterangan SP6 dan SP8, maka pihak pendakwaan gagal membuktikan satu kes <i>prima facie</i>.</p>
    <p>
      <b>[38]</b> Dengan hormat kepada Hakim Mahkamah Sesyen yang bijaksana, pendekatan ini adalah salah dan bertentangan dengan prinsip undang-undang yang mantap, selain tidak selari dengan banyak nas undang-undang. Sebagai contoh dalam kes <LINK HREF="case_notes/showcase.aspx?pageid=MLRA_1961_1_684;"><i>Khoon Chye Hin v. PP</i> [1961] 1 MLRA 684</LINK> di ms 685; [1961] 27 MLJ 105, Thomson CJ dalam menyampaikan keputusan Mahkamah Rayuan Malaya pada ketika itu menyatakan seperti berikut:</p>
    <blockquote>
    </blockquote>
    <p>
      <b>[39]</b> Konteks kenyataan ini ialah arahan salah yang diberikan oleh Hakim Mahkamah Tinggi kepada para juri, seperti berikut:</p>
    <blockquote>
    </blockquote>
    <p>
      <b>[40]</b> Dalam kes <LINK HREF="case_notes/showcase.aspx?pageid=MLRH_1983_2_403;"><i>Pie Bin Chin v. PP</i> [1983] 2 MLRH 403</LINK>; [1985] 1 MLJ 234, Wan Yahya H dalam nada yang sama menyatakan:</p>
    <blockquote>
    </blockquote>
    <p>
      <b>[41]</b> Satu lagi kes yang berguna untuk dijadikan panduan ialah <LINK HREF="case_notes/showcase.aspx?pageid=MLRH_1976_1_562;"><i>PP v. Datuk Haji Harun Haji Idris (No 2)</i> [1976] 1 MLRH 562</LINK>; [1977] 1 MLJ 15 dimana Raja Azlan Shah FJ (sebagaimana Almarhum pada ketika itu) yang mendengar kes selaku Hakim Mahkamah Tinggi berkata:</p>
    <blockquote>
    </blockquote>
    <p>
      <b>[42]</b> Prinsip yang ditetapkan dalam kes-kes ini membawa maksud bahawa kewujudan percanggahan dalam keterangan saksi atau di kalangan saksi tidak semestinya membawa kemudaratan kepada kes pendakwaan, sebagaimana pastinya siang akan disusuli malam. Pendekatan salah yang diambil oleh Hakim Mahkamah Sesyen dalam kes ini menyebabkan beliau gagal untuk menilai secara menyeluruh keterangan yang ada di hadapannya untuk menentukan sama ada dadah tersebut berada dalam milikan responden atau sebaliknya semasa serbuan dibuat.</p>
    <p>
      <b>[43]</b> Dari segi undang-undang, hanya keraguan munasabah sahaja yang perlu dilayan oleh mahkamah dan bukannya apa sahaja keraguan. Ini ditekankan oleh Mahkamah Tinggi dalam kes <LINK HREF="case_notes/showcase.aspx?pageid=MLRH_1971_1_91;"><i>PP v. Saimin &amp; Ors</i> [1971] 1 MLRH 91</LINK>; [1971] 2 MLJ 16 di mana Sharma J menyatakan:</p>
    <blockquote>
    </blockquote>
    <p>
      <b>[44]</b> Maksud keraguan munasabah juga telah diperjelaskan oleh Lord Denning dalam kes <i>Miller v. Minister of Pensions</i> [1947] 2 All ER 372 di mana beliau memberi tafsiran berikut:</p>
    <blockquote>
    </blockquote>
    <p>
      <b>[45]</b> Dalam memutuskan bahawa terdapat keraguan dalam kes pendakwaan berhubung dengan isu pemilikan, Hakim Mahkamah Sesyen tidak menyatakan sama ada keraguan itu munasabah atau sebaliknya dan jika munasabah bagaimanakah keraguan itu boleh dianggap sebagai munasabah sedangkan keseluruhan keterangan menunjukkan bahawa bungkusan dadah tersebut dijumpai dari dalam baju sejuk yang dilepaskan oleh responden.</p>
    <p>
      <b>[46]</b> Hakim Mahkamah Sesyen juga gagal mengambilkira perbuatan responden yang cuba melarikan diri ketika serbuan dibuat. Keterangan tingkah laku ini adalah relevan dibawah <LINK HREF="legislationSectiondisplayed.aspx?MY_ACTS_1971_56;8.;;">s 8 Akta Keterangan 1950</LINK> dan perlu dijelaskan oleh responden dibawah <LINK HREF="legislationSectiondisplayed.aspx?MY_ACTS_1971_56;9.;;">s 9 Akta yang sama</LINK>: <LINK HREF="case_notes/showcase.aspx?pageid=MLRA_2008_2_763;"><i>Parlan Dadeh v. PP</i> [2008] 2 MLRA 763</LINK>; [2008] 6 MLJ 19; [2009] 1 CLJ 717. Kegagalan Hakim Mahkamah Sesyen mengambil kira keterangan material ini menimbulkkan keraguan serius terhadap ketepatan keputusan beliau untuk membebas dan melepaskan responden di akhir kes pendakwaan.</p>
    <p>
      <b>[47]</b> Satu lagi faktor relevan yang tidak diberi pertimbangan sewajarnya oleh Hakim Mahkamah Sesyen ialah peranan SP6 dalam kes ini. Sebagai pegawai polis yang menguatkuasakan undang-undang, beliau hanyalah menjalankan tugas yang diamanahkan kepadanya dan tiada cadangan oleh peguam responden dalam pemeriksaan balas mahupun dalam penghujahan bahawa SP6 mempunyai motif untuk memberi keterangan palsu terhadap responden. Oleh itu tidak ada sebab untuk meragui keterangan beliau bahawa beliau sendiri yang mengambil bungkusan dadah tersebut daripada baju sejuk yang dilepaskan oleh responden.</p>
    <p>
      <b>[48]</b> Ini berlainan dengan kredibiliti SP4. Melihat kepada alasan penghakiman, adalah jelas bahawa Hakim Mahkamah Sesyen sendiri amat meragui kredibiliti saksi ini kerana terlalu banyak percanggahan dalam keterangannya sepertimana beliau senaraikan di ms 13 Rekod Rayuan, seperti berikut:</p>
    <blockquote>
    </blockquote>
    <p>
      <b>[49]</b> Penilaian Hakim Mahkamah Sesyen terhadap kredibiliti SP4 ini sepatutnya menjadi asas yang kuat untuk beliau menolak dakwaan SP4 bahawa responden sendiri yang mengeluarkan bungkusan dadah tersebut daripada baju sejuk berkenaan. Malangnya Hakim Mahkamah Sesyen sekali lagi menjadikan isu percanggahan keterangan sebagai mantra untuk memutuskan bahawa pihak pendakwaan gagal membuktikan satu kes <i>prima facie</i> terhadap responden. Sepertimana dinyatakan awal tadi, ini adalah pendekatan yang salah.</p>
    <p>
      <b>[50]</b> Dari apa yang dinyatakan oleh Hakim Mahkamah Sesyen dalam peranggan terakhir petikan di atas, bolehlah disimpulkan bahawa tumpuan beliau adalah kepada persoalan sama ada dadah berkenaan milik responden atau milik SP4. Persoalan ini diberikan penekanan sekali lagi di ms 16 perenggan 2 Rekod Rayuan apabila beliau merumuskan seperti berikut:</p>
    <blockquote>
    </blockquote>
    <p>
      <b>[51]</b> Apa yang dimaksudkan oleh Hakim Mahkamah Sesyen adalah jelas, iaitu dadah tersebut kemungkinan besar adalah kepunyaan SP4 dan bukannya kepunyaan responden. Ini merupakan satu salah arah yang serius kerana isu dalam kes ini bukanlah sama ada dadah tersebut kepunyaan responden atau SP4 tetapi sama ada responden mempunyai milikan keatasnya.</p>
    <p>
      <b>[52]</b> Jika dilihat dari segi hala tuju pemeriksaan balas, kes pembelaan ialah bungkusan dadah tersebut dijumpai dari dalam beg berwarna kelabu yang diambil dari bilik SP4 dan bukannya dari baju sejuk yang dibawa oleh responden. Ini jelas daripada soalan-soalan berikut yang diajukan kepada SP6 di ms 115 Rekod Rayuan:</p>
    <blockquote>
    </blockquote>
    <p>
      <b>[53]</b> Jadi, versi kes pembelaan menegenai kejadian ini ialah, dadah tersebut dijumpai dari dalam beg warna kelabu kepunyaan Nahar (SP4) dan bukannya dari dalam baju sejuk kepunyaan responden. SP4 turut disoal berkenaan perkara ini tapi menafikannya (ms 91):</p>
    <blockquote>
    </blockquote>
    <p>
      <b>[54]</b> Satu lagi perkara yang sepatutnya diambil kira tetapi tidak diambil kira oleh Hakim Mahkamah Sesyen ialah, dalam pemeriksaan balas tidak pernah dikatakan atau dicadangkan kepada SP6 bahawa dadah tersebut diserahkan kepadanya oleh responden. Sebaliknya versi kes pembelaan kalau diteliti daripada soalan-soalan dalam pemeriksaan balas berikut (ms 116-117) ialah dadah tersebut dijumpai dari bilik SP4 dan bukannya dari dalam baju sejuk milik responden:</p>
    <blockquote>
    </blockquote>
    <p>
      <b>[55]</b> Jelas bahawa kes pembelaan sebagaimana dizahirkan melalui pemeriksaan balas di peringkat kes pendakwaan adalah bercelaru dan tidak konsisten. Sekejap dikatakan dadah tersebut dijumpai dari dalam beg berwarna kelabu, sekejap dari dalam bilik SP4 dan sekejap lagi dikatakan responden tidak mempunyai milikan eksklusif keatasnya.</p>
    <p>
      <b>[56]</b> Dari segi undang-undang apa yang di 'put' oleh peguam kepada saksi dalam pemeriksaan balas yang ada kaitannya dengan pembelaan tertuduh adalah dianggap sebagai arahan daripada tertuduh, dan bukan idea peguam sendiri. Peguam tidak ada hak untuk "go on a frolic of his own" dalam perkara ini. Kecelaruan ini menunjukkan bahawa keterangan SP6 adalah keterangan yang benar dan seharusnya diterima oleh mahkamah.</p>
    <p>
      <b>[57]</b> Atas alasan-alasan diatas, saya mendapati bahawa Hakim Mahkamah Sesyen khilaf apabila memutuskan bahawa pihak pendakwaan gagal membuktikan satu kes <i>prima facie</i> terhadap responden. Dalam memutuskan sedemikian saya berpandu kepada kenyataan Lord Pearce dalam kes <i>Onassis and Calogeropoulos v. Vergottis</i> [1968] 2 Lloyd's Rep 403 di ms 430 yang diterima pakai oleh mahkamah ini dalam kes <LINK HREF="case_notes/showcase.aspx?pageid=MLRA_2002_2_319;"><i>Arab-Malaysian Finance Bhd v. Steven Phoa Cheng Loon &amp; Ors</i> [2002] 2 MLRA 319</LINK>; [2003] 1 MLJ 567; [2003] 1 CLJ 585; [2003] 2 AMR 6 seperti berikut:</p>
    <blockquote>
    </blockquote>
    <p>
      <b>[58]</b> Oleh yang demikian saya perintahkan supaya perintah pembebasan yang dikeluarkan oleh Mahkamah Sesyen diketepikan dan digantikan dengan perintah supaya responden dipanggil untuk membela dirinya di hadapan Hakim Mahkamah Sesyen yang sama.</p>
  </JUDGMENT>
</MLRA_2015_3_342>