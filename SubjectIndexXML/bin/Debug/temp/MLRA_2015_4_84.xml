<MLRA_2015_4_84>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>CLJ_2015_3_43</CLJ_CITATION>
    <LNS_CITATION>
    </LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>PENDAKWA RAYA lwn. SUHARDI IDRIS</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Mohtarudin Baki, Tengku Maimun Tuan Mat, Abdul Rahman Sebli HHMR</JUDGE_NAME>
  <JUDGMENT_NUMBER>[Rayuan Jenayah No: B-05-304-12-2013]</JUDGMENT_NUMBER>
  <JUDGMENT_DATE>10 Mac 2015</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="legislationSectiondisplayed.aspx?MY_ACTS_1980_234;12.;;">Akta Dadah Berbahaya 1952 - Seksyen 12(2)</LINK> - Kesalahan memiliki dadah berbahaya - Responden telah dihukum dengan tujuh tahun penjara dan 10 sebatan untuk kesalahan tersebut - Rayuan terhadap hukuman tujuh tahun penjara yang disabitkan - Sama ada hukuman tersebut kurang sesuai - Sama ada hakim Mahkamah Tinggi telah mempertimbangkan kepentingan awam dalam menjatuhkan hukuman tersebut - Sama ada hakim telah memberi pertimbangan sewajarnya kepada berat dadah dalam menjatuhkan hukuman tersebut</i>
      </p>
      <p>
        <i>
          <b>
            <SUBJECT_INDEX>Prosedur Jenayah</SUBJECT_INDEX>:</b> Hukuman - Kesalahan memiliki dadah berbahaya - Responden telah dihukum dengan tujuh tahun penjara dan 10 sebatan untuk kesalahan tersebut - Rayuan terhadap hukuman tujuh tahun penjara yang disabitkan - Sama ada hukuman tersebut kurang sesuai - Sama ada hakim Mahkamah Tinggi telah mempertimbangkan kepentingan awam dalam menjatuhkan hukuman tersebut - Sama ada hakim telah memberi pertimbangan sewajarnya kepada berat dadah dalam menjatuhkan hukuman tersebut</i>
      </p>
    </CATCHWORDS>
    <p>Ini adalah rayuan Pendakwa Raya terhadap hukuman yang dijatuhkan oleh Mahkamah Tinggi ke atas responden. Pada awalnya, responden telah dituduh bagi kesalahan mengedar 70.4 gram dadah berbahaya (48.6 gram heroin dan 21.8 gram monoacetylmorphines), suatu kesalahan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(2) Akta Dadah Berbahaya 1952 ('Akta tersebut')</LINK>. Bagaimanapun, sebelum perbicaraan bermula, Pendakwa Raya telah menawarkan pertuduhan alternatif kepada responden bagi suatu kesalahan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) Akta tersebut</LINK> yang boleh dihukum di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta tersebut</LINK>. Responden telah mengaku bersalah di atas pertuduhan alternatif dan Mahkamah Tinggi telah menjatuhkan hukuman penjara selama tujuh tahun bermula dari tarikh tangkap ('hukuman tersebut') dan 10 sebatan. Dalam rayuan ini, Pendakwa Raya telah menghujah bahawa hukuman tersebut tidak berpadanan dengan kesalahan yang dilakukan oleh responden; dan Hakim Mahkamah Tinggi ('HMT') gagal mengambil kira kepentingan awam dalam mengenakan hukuman tersebut.</p>
    <p>
      <b>Diputuskan</b> (rayuan dibenarkan):</p>
    <p>
      <b>(1)</b> Mengambil kira tempoh pemenjaraan yang diperuntukkan di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta tersebut</LINK>, fakta kes dan juga hukuman yang telah dijatuhkan bagi kes-kes lain yang serupa, hukuman tersebut adalah kurang sesuai dan 'manifestly inadequate'. Dalam pada itu, HMT terlalu memberi penekanan kepada kepentingan peribadi responden tanpa mempertimbangkan bahawa kepentingan awam menuntut kesalahan yang dilakukan oleh responden dikenakan hukuman berbentuk 'deterrent' berbanding 'reformation' atau 'rehabilitation'. (perenggan-perenggan 11-12)</p>
    <p>
      <b>(2)</b> Berat dadah berbahaya adalah merupakan suatu faktor yang harus diambil kira di dalam mengenakan hukuman. Dalam kes ini, berat heroin itu hampir sepuluh kali ganda lebih besar dari berat minimum yang diperuntukkan di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta tersebut</LINK>. Walaupun HMT telah menyebut tentang berat dadah berbahaya di dalam alasan penghakimannya, namum, beliau gagal memberi pertimbangan sewajarnya kepada berat dadah, khususnya kepada berat heroin. Berikutan itu, hukuman tersebut diketepikan dan digantikan dengan 15 tahun penjara berkuatkuasa mulai tarikh tangkap. (perenggan-perenggan 13-14)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_1982_1_261;">Chang Liang Sang &amp; Ors v. PP [1982] 1 MLRA 261</LINK>; [1982] 2 MLJ 231; [1982] CLJ Rep 74 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1970_1_544;">Lim Yoon Fah v. PP [1970] 1 MLRH 544</LINK>; [1971] 1 MLJ 37 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1985_1_501;">PP v. Mohamed Nor &amp; Ors [1985] 1 MLRA 501</LINK>; [1985] 2 MLJ 200b (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_2_284;">Tia Ah Leng v. PP [2004] 2 MLRA 284</LINK>; [2004] 4 MLJ 249; [2004] 4 CLJ 77 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;12.;;">Dangerous Drugs Act 1952, ss 12(2)</LINK>, <LINK HREF="legislationSectiondisplayed.aspx?MY_ACTS_1980_234;39A.;;">39A(2)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(2)</LINK></p>
      <p>
        <LINK HREF="legislationSectiondisplayed.aspx?MY_ACTS_1997_574;392.;;">Penal Code, ss 392</LINK>, <LINK HREF="legislationSectiondisplayed.aspx?MY_ACTS_1997_574;397.;;">397</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Intan Nor Hilwani Mat Rifin TPR</i>
      </p>
      <p>
        <i>Bagi pihak responden: Ahmad Faiz Munawar (Diar Isda Yazmin bersama beliau); Tetuan Yacob &amp; Rakan-Rakan</i>
      </p>
    </COUNSELS>
    <VERDICT>
      <p>
        <i>[Rayuan dibenarkan.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Tengku Maimun Tuan Mat HMR:</b>
    </p>
    <p>
      <b>[1]</b> Ini adalah rayuan Pendakwa Raya terhadap hukuman yang dijatuhkan oleh Mahkamah Tinggi Shah Alam ke atas tertuduh/responden.</p>
    <p>
      <b>[2]</b> Responden pada awalnya telah dituduh bagi kesalahan mengedar 70.4 gram dadah berbahaya (48.6 gram heroin dan 21.8 gram monoacetylmorphines), suatu kesalahan yang membawa hukuman mati mandatori di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(2) Akta Dadah Berbahaya 1952 (Akta tersebut)</LINK>.</p>
    <p>
      <b>[3]</b> Bagaimanapun, sebelum perbicaraan bermula, Pendakwa Raya telah menawarkan pertuduhan alternatif kepada responden bagi suatu kesalahan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) Akta tersebut</LINK> yang boleh dihukum di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta yang sama</LINK>.</p>
    <p>
      <b>[4] </b>
      <LINK HREF="legislationSectiondisplayed.aspx?MY_ACTS_1980_234;39A.;;">Seksyen 39A(2) Akta tersebut</LINK> memperuntukkan hukuman minimum penjara lima tahun dan maksimum penjara seumur hidup serta sebatan minimum 10 sebatan.</p>
    <p>
      <b>[5]</b> Responden mengaku bersalah di atas pertuduhan alternatif. Berikutan pengakuan salah itu, Mahkamah Tinggi telah menjatuhkan hukuman penjara selama tujuh tahun bermula dari tarikh tangkap, 9 November 2010 dan 10 sebatan. Pendakwa Raya yang tidak berpuas hati dengan hukuman tersebut telah merayu kepada Mahkamah Rayuan.</p>
    <p>
      <b>[6]</b> Di hadapan kami, dengan merujuk kepada kes-kes terdahulu untuk menunjukkan trend hukuman, Timbalan Pendakwa Raya (TPR) yang bijaksana berhujah bahawa hukuman penjara tujuh tahun adalah terlalu rendah dan tidak berpadanan dengan kesalahan yang dilakukan oleh responden. Dihujahkan juga oleh TPR bahawa Mahkamah Tinggi gagal mengambil kira kepentingan awam dalam mengenakan hukuman penjara tersebut.</p>
    <p>
      <b>[7]</b> Setelah menimbang hujahan pihak-pihak dan nas-nas yang dikemukakan, kami telah sebulat suara membenarkan rayuan Pendakwa Raya. Berikut adalah alasan kami. </p>
    <p>
      <b>Fakta Kes</b>
    </p>
    <p>
      <b>[8]</b> Secara ringkasnya, fakta kes yang diakui benar oleh responden (eks P23) menunjukkan bahawa sepasukan polis dari Bahagian Siasatan Jenayah Narkotik, Daerah Ampang, Selangor telah membuat serbuan terhadap rumah No 2, Jalan Nirwana 12, Taman Nirwana, Ampang, Selangor (rumah tersebut). Ketika serbuan, terdapat tiga orang kanak-kanak berada di ruang tamu manakala responden berada di dalam sebuah bilik di rumah tersebut. Dadah-dadah berbahaya dijumpai di dalam bilik di mana responden berada dan juga di dalam sebuah bilik lain di rumah tersebut. Di dalam bilik lain itu, alat-alat penimbang dan juga 'sealer' turut dijumpai.</p>
    <p>
      <b>[9]</b> Di dalam menjatuhkan hukuman, Hakim Mahkamah Tinggi yang bijaksana menyatakan (Rekod Rayuan: ms 11-12):</p>
    <blockquote>
    </blockquote>
    <p>
      <b>[10]</b> Kami mengambil perhatian bahawa kes yang dirujuk oleh Hakim Mahkamah Tinggi yang bijaksana iaitu <LINK HREF="case_notes/showcase.aspx?pageid=MLRH_1970_1_544;"><i>Lim Yoon Fah v. PP</i> [1970] 1 MLRH 544</LINK>; [1971] 1 MLJ 37 bukanlah melibatkan dadah berbahaya tetapi merupakan kes rompakan bersenjata di bawah <LINK HREF="legislationSectiondisplayed.aspx?MY_ACTS_1997_574;392.;;">ss 392</LINK> dan <LINK HREF="legislationSectiondisplayed.aspx?MY_ACTS_1997_574;397.;;">397</LINK> Kanun Keseksaan.</p>
    <p>
      <b>[11]</b> Mengambil kira tempoh pemenjaraan yang diperuntukkan di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta tersebut</LINK>, fakta kes dan juga hukuman yang telah dijatuhkan bagi kes-kes lain yang serupa sebagaimana dirujuk oleh TPR, kami mendapati bahawa hukuman penjara tujuh tahun yang dijatuhkan oleh Mahkamah Tinggi adalah kurang sesuai dan 'manifestly inadequate'. Faktor ini membolehkan kami campur tangan dalam hukuman yang dikenakan oleh Mahkamah Tinggi (lihat <LINK HREF="case_notes/showcase.aspx?pageid=MLRA_1985_1_501;"><i>PP v. Mohamed Nor &amp; Ors</i> [1985] 1 MLRA 501</LINK>; [1985] 2 MLJ 200b).</p>
    <p>
      <b>[12]</b> Kami juga mendapati bahawa hakim yang bijaksana terlalu memberi penekanan kepada kepentingan peribadi responden tanpa mempertimbangkan bahawa kepentingan awam menuntut kesalahan yang dilakukan oleh responden dikenakan hukuman berbentuk 'deterrent' berbanding 'reformation' atau 'rehabilitation' (lihat <LINK HREF="case_notes/showcase.aspx?pageid=MLRA_2004_2_284;"><i>Tia Ah Leng v. PP</i> [2004] 2 MLRA 284</LINK>; [2004] 4 MLJ 249; [2004] 4 CLJ 77 dan <LINK HREF="case_notes/showcase.aspx?pageid=MLRA_1982_1_261;"><i>Chang Liang Sang &amp; Ors v. PP</i> [1982] 1 MLRA 261</LINK>; [1982] 2 MLJ 231; [1982] CLJ Rep 74).</p>
    <p>
      <b>[13]</b> Seterusnya, berat dadah berbahaya adalah merupakan suatu faktor yang harus diambil kira di dalam mengenakan hukuman. Dadah berbahaya yang terlibat di dalam kes ini adalah 48.6 gram heroin dan 21.8 gram monoacetylmorphines, di mana berat heroin itu hampir 10 kali ganda lebih besar dari berat minimum yang diperuntukkan di bawah <LINK HREF="legislationSectiondisplayed.aspx?MY_ACTS_1980_234;39A.;;">s 39A(2) Akta tersebut</LINK>. Walaupun Hakim Mahkamah Tinggi menyebut tentang berat dadah berbahaya di dalam alasan penghakimannya, kami mendapati bahawa beliau gagal memberi pertimbangan sewajarnya kepada berat dadah, khususnya kepada berat heroin.</p>
    <p>
      <b>[14]</b> Berdasarkan perkara-perkara di atas, kami sebulat suara membenarkan rayuan Pendakwa Raya. Kami ketepikan hukuman oleh Mahkamah Tinggi dan menggantikannya dengan 15 tahun penjara berkuatkuasa mulai tarikh tangkap.</p>
  </JUDGMENT>
</MLRA_2015_4_84>