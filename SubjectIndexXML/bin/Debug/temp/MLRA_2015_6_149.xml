<MLRA_2015_6_149>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2015_1_251</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>KHAIRUL NIZAM ZULKIFLI lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Balia Yusof Wahi, Rohana Yusuf, Umi Kalthum Abdul Majid HHMR</JUDGE_NAME>
  <JUDGMENT_NUMBER>[Rayuan Jenayah No: M-05-166-06-2013]</JUDGMENT_NUMBER>
  <JUDGMENT_DATE>14 April 2015</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="legislationSectiondisplayed.aspx?MY_ACTS_1980_234;12.;;">Akta Dadah Berbahaya 1952 - Seksyen-sekysen 12(2)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)(a)</LINK> - Perayu telah disabitkan dan dihukum untuk kesalahan mengedar dan memiliki dadah berbahaya - Rayuan terhadap sabitan dan hukuman - Sama ada hakim bicara telah meneleti dengan secukupnya percakapan beramaran perayu - Sama ada hakim bicara khilaf dalam mendapati keterangan saksi bagi pihak perayu tercabar - Sama ada hakim bicara khilaf apabila menolak keseluruhan keterangan saksi perayu - Sama ada hakim bicara khilaf apabila membuat keputusan bahawa keterangan saksi perayu tercabar pada peringkat akhir perbicaraan</i>
      </p>
      <p>
        <i>
          <b>
            <SUBJECT_INDEX>Keterangan</SUBJECT_INDEX>:</b> Percakapan - Percakapan beramaran - Perayu telah disabitkan dan dihukum untuk kesalahan mengedar dan memiliki dadah berbahaya - Rayuan terhadap sabitan dan hukuman - Sama ada hakim bicara telah meneleti dengan secukupnya percakapan beramaran perayu</i>
      </p>
      <p>
        <i>
          <b>
            <SUBJECT_INDEX>Keterangan</SUBJECT_INDEX>:</b> Saksi - Keterangan yang telah dicabar - Perayu telah disabitkan dan dihukum untuk kesalahan mengedar dan memiliki dadah berbahaya - Rayuan terhadap sabitan dan hukuman - Sama ada hakim bicara khilaf apabila mendapati keterangan saksi bagi pihak perayu tercabar - Sama ada hakim bicara khilaf apabila menolak keseluruhan keterangan saksi perayu - Sama ada hakim bicara khilaf apabila membuat keputusan bahawa keterangan saksi perayu tercabar pada peringkat akhir perbicaraan</i>
      </p>
    </CATCHWORDS>
    <p>Perayu telah didakwa dengan dua pertuduhan di bawah <LINK HREF="LegislationMainDisplayed.aspx?MY_ACTS_1980_234;;">Akta Dadah Berbahaya 1952 ('ADB')</LINK>. Bagi pertuduhan pertama, perayu telah dituduh di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a) ADB</LINK> kerana mengedar sejumlah 1831 gram kanabis. Bagi pertuduhan kedua, perayu telah dituduh di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) ADB</LINK> kerana memiliki sejumlah 26.91 gram dadah jenis methamphetamine. Di akhir perbicaraan, perayu telah didapati bersalah dan disabitkan ke atas kedua-dua pertuduhan. Ini adalah rayuan perayu terhadap sabitan dan hukuman bagi kedua-dua pertuduhan tersebut. Antara isu-isu yang dibangkitkan oleh perayu adalah, sama ada hakim bicara telah meneleti dengan secukupnya percakapan beramaran perayu; sama ada hakim bicara khilaf dalam mendapati keterangan Mohd Fuad Othman ('SD2') yang telah ditangkap bersama-sama dengan perayu di tempat serbuan tercabar; sama ada hakim bicara khilaf apabila menolak keseluruhan keterangan SD2; dan sama ada hakim bicara khilaf apabila membuat keputusan keterangan tersebut tercabar hanya pada peringkat akhir perbicaraan.</p>
    <p>
      <b>Diputuskan</b> (menolak rayuan perayu dan mengesahkan sabitan dan hukuman yang telah dijatuhkan):</p>
    <p>
      <b>(1)</b> Adalah menjadi tanggungjawab hakim bicara untuk meneliti kesemua keterangan yang dikemukakan. Di dalam kes ini, percakapan beramaran perayu yang dikemukakan adalah sebahagian daripada keterangan tersebut. Hakim bicara mempunyai tugas dan tanggungjawab untuk menimbangkan keterangan tersebut di dalam mencapai keputusannya sama ada perayu telah berjaya menimbulkan keraguan yang munasabah terhadap kes pendakwaan dan pihak pendakwa pula telah berjaya membuktikan kesnya melampaui keraguan yang munasabah. Hakim bicara dalam kes ini telah menjalankan tugas tersebut dengan sempurnanya. (perenggan-perenggan 30-31)</p>
    <p>
      <b>(2)</b> Penelitian ke atas rekod rayuan menunjukkan bahawa percakapan SD2 yang bercanggah tersebut telah ditandakan dan dikenal pasti, telah dikemukakan kepada mahkamah dan peguambela perayu telah menyoal balas SD2 mengenai percakapan tersebut. Dakwaan bahawa salinan percakapan SD2 tidak dikemukakan kepada pihak pembelaan dan bahawa peguambela perayu tiada peluang untuk menyoal balas SD2 mengenai percakapan tersebut adalah tidak bermerit. Oleh itu, prosedur pencabaran keterangan SD2 telah dijalankan dengan betul. (perenggan-perenggan 34-36)</p>
    <p>
      <b>(3)</b> Pendekatan yang diambil oleh hakim bicara terhadap keterangan SD2 yang telah tercabar iaitu dengan menolak keseluruhan keterangan tersebut adalah betul dan beliau tidak khilaf. Dalam kes ini, SD2 telah mengaku berbohong kepada pihak polis di dalam percakapannya untuk menyelamatkan dirinya sendiri. Percanggahan keterangan lisan beliau di mahkamah dengan percakapan kepada pihak polis adalah amat ketara dan material mengenai perkara yang sangat penting di dalam kes ini iaitu berhubung dengan isu milikan dadah tersebut. Oleh kerana akibat pencabaran keterangan SD2 adalah drastik, ia hendaklah ditolak sepenuhnya. (<i>Ahmad Azizi Azimi lwn. Pendakwa Raya (tidak diikuti)</i>; <i>PP v. Mohd Ali Bin Abang &amp; Ors (tidak diikuti)</i>). (perenggan-perenggan 40, 44 &amp; 51)</p>
    <p>
      <b>(4)</b> Merujuk kepada kes <i>Dato' Mokhtar Hashim &amp; Anor v. PP</i>, pendekatan yang diambil oleh hakim bicara apabila membuat keputusan tentang pencabaran keterangan perayu pada peringkat akhir perbicaraan adalah tidak khilaf. (perenggan-perenggan 52-54)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2013_5_194;">Ahmad Azizi Azimi lwn. Pendakwa Raya [2013] 5 MLRA 194</LINK>; [2013] 3 CLJ 161 (tidak diikuti)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1983_1_7;">Dato' Mokhtar Hashim &amp; Anor v. PP [1983] 1 MLRA 7</LINK>; [1983] 2 MLJ 232; [1983] CLJ 101 (diikuti)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_1_634;">Dato' Seri Anwar Ibrahim v. PP &amp; Another Appeal [2004] 1 MLRA 634</LINK>; [2009] 3 MLJ 737; [2004] 3 CLJ 737; [2004] 5 AMR 265 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1955_1_583;">Koay Chooi v. Regina [1955] 1 MLRH 583</LINK>; [1955] 1 MLJ 209 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1981_1_134;">Krishnan Marimuthu &amp; Anor v. PP [1981] 1 MLRA 134</LINK>; [1981] 2 MLJ 121; [1982] CLJ 152 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1959_1_504;">Matthew Lim v. Game Warden, Pahang [1959] 1 MLRH 504</LINK>; [1960] 1 MLJ 89 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1947_1_587;">Muthusamy v. PP [1947] 1 MLRH 587</LINK>; [1948] MLJ 57 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2007_1_568;">PP v. Abdul Rahman Akif [2007] 1 MLRA 568</LINK>; [2007] 5 MLJ 1; [2007] 4 CLJ 337 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1994_5_217;">PP v. Mohd Ali Bin Abang &amp; Ors [1994] 5 MLRH 217</LINK>; [1994] 2 MLJ 12 (tidak diikuti)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1980_1_597;">PP v. Munusamy [1980] 1 MLRA 597</LINK>; [1967] 1 MLJ 238 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;12.;;">Dangerous Drugs Act 1952, ss 12(2)</LINK>, <LINK HREF="legislationSectiondisplayed.aspx?MY_ACTS_1980_234;37.;;">37(da)(vi)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)(a)</LINK></p>
      <p>
        <LINK HREF="legislationSectiondisplayed.aspx?MY_ACTS_1971_56;155.;;">Evidence Act 1950, s 155</LINK>
      </p>
      <p>Evidence Ordinance, s 145</p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Andrew Lourdes (Collin Andrew bersama beliau); Tetuan Andrew &amp; Associates</i>
      </p>
      <p>
        <i>Bagi pihak responden: Kwan Li Sa TPR</i>
      </p>
    </COUNSELS>
    <VERDICT>
      <p>
        <i>[Menolak rayuan perayu dan mengesahkan sabitan dan hukuman yang telah dijatuhkan.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Balia Yusof Wahi HMR:</b>
    </p>
    <p>
      <b>[1]</b> Perayu berhadapan dengan dua pertuduhan di bawah <LINK HREF="LegislationMainDisplayed.aspx?MY_ACTS_1980_234;;">Akta Dadah Berbahaya 1952 ('ADB')</LINK>. Bagi pertuduhan pertama, perayu telah dituduh di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1)(a)</LINK> kerana mengedar sejumlah 1831 gram kanabis. Bagi pertuduhan kedua pula, perayu telah dituduh di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2)</LINK> kerana memiliki sejumlah 26.91 gram dadah jenis methamphetamine.</p>
    <p>
      <b>[2]</b> Di peringkat Mahkamah Tinggi, kes perayu telah dibicarakan bersama dengan kes seorang lagi tertuduh bernama Mohd Fuad bin Othman, yang telah ditangkap bersama-sama dengan perayu di tempat serbuan. Walau bagaimanapun, semasa di pertengahan perbicaraan, representasi yang dikemukakan oleh tertuduh Mohd Fuad Othman (Mohd Fuad) telah diterima oleh Pendakwa Raya dan beliau telah mengaku salah terhadap semua pertuduhan dan pertuduhan pilihan yang dikenakan terhadapnya. Tertuduh Mohd Fuad kemudiannya telah disabitkan dan dijatuhkan hukuman di atas pertuduhan-pertuduhan tersebut. Oleh yang demikian, hanya perbicaraan terhadap perayu sahaja diteruskan oleh Hakim Mahkamah Tinggi.</p>
    <p>
      <b>[3]</b> Di akhir perbicaraan, perayu telah didapati bersalah dan disabitkan ke atas kedua-dua pertuduhan. Perayu kemudiannya memfailkan rayuan terhadap sabitan dan hukuman bagi kedua-dua pertuduhan tersebut di mahkamah ini. Kami telah secara sebulat suara menolak rayuan perayu dan mengesahkan keputusan Hakim Mahkamah Tinggi.</p>
    <p>
      <b>[4]</b> Berikut adalah alasan keputusan mahkamah ini.</p>
    <p>
      <b>Fakta Kes</b>
    </p>
    <p>
      <b>[5]</b> Selepas mengadakan satu taklimat mengenai satu serbuan operasi dadah, SP7 bersama-sama dengan pasukannya telah pergi ke alamat Lot 564, Jalan Bukit Baru, Solok Bukit Baru Dalam, Melaka. Turut bersama di dalam serbuan itu ialah SP11, SP14, SP15 dan beberapa anggota polis yang lain dari Ibu Pejabat Polis Melaka Tengah.</p>
    <p>
      <b>[6]</b> Apabila sampai di kawasan pintu pagar Lot 564, SP7 melihat seorang lelaki berbadan gemuk (perayu) keluar dari sebuah kereta jenis Proton Wira Aeroback bernombor pendaftaran BGN 9012 (P44). Perayu kemudiannya dilihat menutup pintu kereta tersebut dan berjalan menuju ke sebuah rumah yang terletak di belakang rumah pertama. Menurut SP7, di atas Lot 564 itu terdapat dua buah rumah.</p>
    <p>
      <b>[7]</b> SP7 menyatakan terdapat dua buah kereta diletakkan di lorong yang menghala ke rumah belakang iaitu Proton Wira Aeroback bernombor pendaftaran BGN 9012 tersebut dan sebuah kereta Proton Persona. Kereta Proton Persona diparkir di hadapan kereta Proton Wira Aeroback tersebut.</p>
    <p>
      <b>[8]</b> Semasa perayu dilihat sedang berjalan memasuki kawasan rumah belakang, SP7 dan pasukannya berlari ke arah rumah belakang tersebut sambil menjerit polis beberapa kali. SP7 kemudiannya melihat seorang lelaki (yang kemudiannya dikenali sebagai Mohd Fuad) sedang berdiri di hadapan rumah belakang tersebut. SP7 terus membuat tangkapan ke atas perayu dan Mohd Fuad serta membuat pemeriksaan fizikal. Pemeriksaan ke atas perayu menjumpai satu alat penimbang kecil di bahagian poket seluar yang dipakainya. Manakala pemeriksaan ke atas Mohd Fuad menjumpai satu paket plastik lutsinar disyaki dadah jenis syabu dijumpai di bahagian pinggangnya.</p>
    <p>
      <b>[9]</b> SP7 bersama Inspektor Aminuddin Abdullah (SP11) telah membawa perayu dan Mohd Fuad ke dalam rumah belakang untuk membuat pemeriksaan lanjut. Hasil pemeriksaan di bilik sebelah kiri rumah tersebut, iaitu di bilik nombor dua, SP7 telah menjumpai satu beg plastik berwarna merah mengandungi empat ketulan mampat daun-daun kering yang disyaki dadah ganja dan juga dua paket plastik lutsinar yang mengandungi dadah disyaki syabu. Kedua-dua jenis dadah tersebut dijumpai di atas lantai di bilik nombor dua di rumah tersebut.</p>
    <p>
      <b>[10]</b> SP7 kemudiannya membawa perayu dan Mohd Fuad keluar untuk membuat pemeriksaan terhadap kedua-dua kereta. Pada ketika itu enjin kereta Proton Wira Aeroback masih lagi hidup dan kuncinya masih berada di suis kereta. Pemeriksaan di tempat duduk bahagian belakang kereta tersebut, SP7 menjumpai satu beg sandang berwarna hijau bertulis X-ZONE yang mana di dalamnya terdapat satu beg plastik warna putih bertulis 7ELEVEN yang mengandungi enam ketulan mampat daun-daun kering yang dibalut dengan salotape dan plastik yang telah dipotong disyaki dadah jenis ganja. Turut dijumpai bersebelahan dengannya adalah satu beg sandang berwarna coklat yang mana di dalamnya terdapat satu beg kecil berwarna hitam yang mengandungi empat paket plastik lutsinar yang berisi bahan disyaki dadah jenis syabu. Daripada beg tersebut juga telah dijumpai beberapa barangan lain termasuk satu kad kuasa di atas nama perayu.</p>
    <p>
      <b>[11]</b> Seterusnya, SP7 telah memeriksa kereta Proton Persona. Mohd Fuad telah membuka kereta tersebut dengan menggunakan kunci yang ada padanya. Hasil pemeriksaan di dalam kereta, dijumpai satu sampul surat berwarna coklat dari tempat alas kaki bahagian sebelah kiri penumpang. SP7 menemui di dalamnya 25 kepingan timah merah/perak yang setiap satu kepingan di dalamnya terdapat 10 biji pil disyaki Eramin 5.</p>
    <p>
      <b>[12]</b> SP7 kemudiannya merampas semua barang-barang kes yang dijumpai dan membawa rampasan dan tangkapan ke balai polis untuk siasatan lanjut.</p>
    <p>
      <b>[13]</b> Hasil analisa yang dijalankan oleh ahli kimia (SP6) mendapati enam ketul mampat daun-daun kering yang dijumpai di dalam beg sandang berwarna hijau bertulis X-ZONE di dalam kereta Proton Wira mengandungi 1831 gram kanabis. Manakala empat paket plastik lutsinar yang dijumpai di dalam beg sandang berwarna coklat mengandungi 26.91 gram methamphetamine.</p>
    <p>
      <b>[14]</b> Di akhir kes pendakwaan, hakim bicara telah mendapati perayu mempunyai kawalan dan penjagaan ke atas beg sandang eks P16(3) dan P16(4) yang berada di dalam kereta Proton Wira yang sentiasa berada dengannya dan digunakan oleh perayu semata-mata. Hakim bicara seterusnya telah membuat inferens mengenai pengetahuan melalui fakta-fakta terdapatnya alat penimbang (eks P16(1)) dan kad kuasa perayu (eks P16(5)) masing-masingnya di dalam poket seluar dan di dalam beg sandang tersebut dengan bergantung kepada prinsip undang-undang yang diputuskan di dalam kes <LINK HREF="case_notes/showcase.aspx?pageid=MLRA_2007_1_568;"><i>PP v. Abdul Rahman Akif</i> [2007] 1 MLRA 568</LINK>; [2007] 5 MLJ 1; [2007] 4 CLJ 337.</p>
    <p>
      <b>[15]</b> Untuk pengedaran, hakim bicara telah mengguna pakai anggapan di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da)(vi)</LINK> bagi dadah jenis kanabis yang beratnya adalah 1831 gram.</p>
    <p>
      <b>Pembelaan</b>
    </p>
    <p>
      <b>[16]</b> Perayu menyatakan bahawa beliau telah menyewa rumah tersebut dan tinggal bersama-sama Mohd Fuad. Mohd Fuad tinggal di rumah tersebut lebih kurang tiga bulan sebelum mereka ditangkap. Beliau tidak tahu apa pekerjaan Mohd Fuad. Beliau hanya tahu Mohd Fuad mempunyai sebuah kereta Proton Persona.</p>
    <p>
      <b>[17]</b> Perayu juga mengatakan kereta Proton Wira Aeroback tersebut bukan kepunyaannya. Kereta tersebut adalah kepunyaan kawannya dan beliau telah menggunakan kereta tersebut lebih kurang empat atau lima bulan sebelum beliau ditangkap kerana kawannya tidak mampu membayar ansuran bagi kereta tersebut. Perayu mengatakan orang lain juga seperti Mohd Fuad dan kawan-kawan lain beliau ada turut menggunakan kereta tersebut.</p>
    <p>
      <b>[18]</b> Mengenai rumah tersebut, perayu menyatakan beliau menyewa rumah yang di sebelah belakang manakala rumah di hadapan tersebut telah dijadikan sebagai homestay. Berhubung dengan kad kuasa yang dijumpai oleh pihak polis beliau menyatakan kad kuasa tersebut di sangkut pada cermin pandang belakang (rear view mirror) keretanya dan bukan seperti yang dikatakan oleh pihak polis.</p>
    <p>
      <b>[19]</b> Semasa ditangkap, perayu mengatakan terdapat empat buah beg di dalam kereta Proton Wira Aeroback tersebut iaitu beg berwarna coklat, beg yang bertanda "X-ZONE", satu beg yang mengandungi laptop dan sebuah beg yang mengandungi peralatan kerjanya.</p>
    <p>
      <b>[20]</b> Perayu mengatakan beg yang ditanda dengan "X-ZONE" adalah kepunyaan Mohd Fuad. Mohd Fuad yang telah meletakkan beg tersebut ke dalam kereta perayu semasa mengajaknya keluar makan dan meminta perayu menyerahkan beg tersebut kepada kawannya jika beliau tidak dapat berjumpa dengan kawannya itu. Perayu mengakui hanya beg berwarna coklat dan juga dadah yang dijumpai di dalam beg tersebut adalah kepunyaannya.</p>
    <p>
      <b>[21]</b> Perayu telah memanggil tiga orang saksi lain yang terdiri dari Mohd Fuad (SD2) dan dua anggota serbuan sebagai SD3 dan SD4. Keterangan SD2 telah dicabar (impeached) dan diketepikan oleh hakim bicara, manakala keterangan SD3 dan SD4 telah diputuskan oleh hakim bicara sebagai tidak langsung menyokong keterangan perayu. Hakim bicara mendapati keterangan perayu bercanggah di dalam beberapa aspek yang material, tidak munasabah dan merupakan penafian biasa sahaja dengan cuba mengalihkannya kepada SD2.</p>
    <p>
      <b>Rayuan</b>
    </p>
    <p>
      <b>[22]</b> Di dalam rayuan ini perayu telah membangkitkan isu-isu mengenai:</p>
    <blockquote>
    </blockquote>
    <p>
      <b>i) Percakapan Beramaran Perayu</b>
    </p>
    <p>
      <b>[23]</b> Berhubung dengan isu ini peguambela perayu berhujah bahawa hakim bicara telah gagal untuk meneliti dan mengambil kira keterangan tersebut dengan secukupnya.</p>
    <p>
      <b>[24]</b> Percakapan beramaran perayu telah dikemukakan sebagai eks D1. Perayu ditangkap pada 24 Disember 2010 dan percakapan beramarannya telah dirakamkan pada 30 Disember 2010. Di dalam percakapan tersebut, perayu mengaku dadah syabu di dalam beg berwarna coklat itu kepunyaannya dan dadah tersebut adalah untuk kegunaannya hisap sendiri. Walau bagaimanapun beg hijau itu adalah kepunyaan Mohd Fuad dan beg itu telah diberikan kepadanya semasa beliau mahu panaskan enjin keretanya. Mohd Fuad menyuruh beliau berikan beg tersebut kepada kawannya. Perayu menafikan beliau tahu isi kandungan beg tersebut.</p>
    <p>
      <b>[25]</b> Hakim bicara mendapati bahawa perayu telah memberi keterangan yang berputar-putar berkenaan dengan beg sandang hijau X-ZONE tersebut. Ada kala dia tidak tahu kewujudan beg tersebut dan ada di dalam kereta tersebut, ada kalanya dia mengetahui, tetapi dalam keduadua keadaan beliau cuba menunjukkan dia tidak tahu isi kandungan beg itu (ms 37 Rekod Rayuan Jilid 1).</p>
    <p>
      <b>[26]</b> Di dalam meneliti keterangan perayu di dalam pembelaannya, hakim bicara telah mengenal pasti kepincangan keterangan perayu apabila keterangan bersumpah perayu di mahkamah telah dianalisa bersama keterangan di dalam percakapan beramarannya. Pada ms 38 Rekod Rayuan yang sama, hakim bicara mendapati:</p>
    <blockquote>
    </blockquote>
    <p>
      <b>[27]</b> Kami bersetuju dengan dapatan hakim bicara bahawa keterangan perayu adalah meragukan. Di dalam eks D1, perayu tidak langsung menyebut tentang ajakan untuk pergi makan atau menerangkan siapakah kawan Mohd Fuad tersebut dan bila serta di mana beg tersebut hendak diserahkan kepada kawan Mohd Fuad. Dapatan hakim bicara pembelaan perayu hanya merupakan satu rekaan biasa untuk mengalihkan kesalahan ini kepada Mohd Fuad adalah berasas dan bukannya suatu penemuan yang "perverse".</p>
    <p>
      <b>[28]</b> Peguambela perayu menghujahkan bahawa percanggahan sekiranya ada di antara percakapan beramaran dan keterangan lisan perayu di mahkamah adalah merupakan perkara yang kecil (trivial) dan jika pun perayu telah gagal menyebut perkara mengenai ajakan pergi makan dan kepada siapa dan di mana beg itu hendak diserahkan adalah tidak penting. Kami tidak bersetuju.</p>
    <p>
      <b>[29]</b> Percakapan perayu telah dirakamkan pada 30 Disember 2010, hampir seminggu selepas beliau ditangkap. Masa yang agak panjang telah berlalu dan seharusnya telah mencukupi bagi perayu untuk mengingati perkara yang sebenarnya berlaku. Jika benar beg tersebut telah diberikan kepadanya semasa mereka hendak keluar makan sudah semestinya ini adalah merupakan suatu 'narrative of events' yang agak penting tentang apa sebenarnya yang berlaku. Perayu harus sedar bahawa pada ketika itu beliau menghadapi tuduhan yang amat serius dan adalah amat wajar baginya untuk menerangkan dan menyebut di dalam percakapan beramarannya perkara yang beliau fikir sebenarnya berlaku. Tetapi sebaliknya perayu telah berdolak dalik tentang cerita mengenai pemberian beg tersebut kepadanya dan/atau beg itu telah diletakkan oleh Mohd Fuad di atas tempat duduk keretanya.</p>
    <p>
      <b>[30]</b> Kami setuju bahawa adalah menjadi tanggungjawab hakim bicara untuk meneliti kesemua keterangan yang dikemukakan dan di dalam kes ini percakapan beramaran perayu yang dikemukakan sebagai eks D1 adalah sebahagian daripada keterangan tersebut. Hakim bicara mempunyai tugas dan tanggungjawab untuk menimbangkan keterangan tersebut di dalam mencapai keputusannya sama ada perayu telah berjaya menimbulkan keraguan yang munasabah terhadap kes pendakwaan dan pihak pendakwa pula telah berjaya membuktikan kesnya melampaui keraguan yang munasabah.</p>
    <p>
      <b>[31]</b> Kami berpuas hati bahawa hakim bicara telah menjalankan tugas tersebut dengan sempurnanya. Kami mendapati hujahan peguambela perayu bahawa hakim bicara telah gagal meneliti percakapan perayu dengan secukupnya adalah tidak bermerit. Dakwaaan tersebut adalah meleset dan tidak berasas. Kami menolak hujahan tersebut.</p>
    <p>
      <b>ii) Keterangan SD2 Yang Tercabar</b>
    </p>
    <p>
      <b>[32]</b> Mohd Fuad, kawan perayu yang ditangkap bersama dan yang pada mulanya telah dituduh bersama perayu telah mengaku salah ke atas pertuduhan yang dikemukakan terhadapnya. Beliau telah didapati bersalah dan dihukum atas pertuduhan tersebut.</p>
    <p>
      <b>[33]</b> Mohd Fuad telah dipanggil sebagai saksi kedua perayu sebagai SD2. Keterangan SD2 telah dicabar oleh pihak pendakwaan di bawah <LINK HREF="legislationSectiondisplayed.aspx?MY_ACTS_1971_56;155.;;">s 155 Akta Keterangan 1950</LINK> dan prosedur mencabar keterangan beliau telah dijalankan dan berakhir dengan mahkamah memutuskan keterangan beliau telah tercabar (impeached) dan ditolak oleh hakim bicara.</p>
    <p>
      <b>[34]</b> Di hadapan kami, peguambela perayu yang bijaksana telah menghujahkan bahawa hakim bicara telah khilaf dalam mendapati keterangan SD2 tercabar. Mengikut beliau prosedur mencabar keterangan saksi tersebut adalah salah kerana:</p>
    <blockquote>
    </blockquote>
    <p>
      <b>[35]</b> Kami telah meneliti Rekod Rayuan, khususnya berkaitan dengan keterangan SD2 yang bermula di ms 352 sehingga ms 377 Rekod Rayuan Jilid 2. Kami memutuskan bahawa dakwaan dan hujahan peguambela perayu mengenai isu ini adalah tidak bermerit. Penelitian yang kami buat ke atas rekod yang ada di hadapan kami menunjukkan bahawa percakapan SD2 yang bercanggah tersebut telah ditandakan dan dikenalpasti, telah dikemukakan kepada mahkamah dan peguambela perayu telah menyoal balas SD2 mengenai percakapan tersebut. Kami rasa adalah memadai dengan hanya diperturunkan sedikit petikan daripada nota keterangan SD2 yang menyentuh tentang perkara ini. Pada ms 365 dan 366 Rekod Rayuan Jilid 2, ada tercatit keterangan berikut:</p>
    <blockquote>
    </blockquote>
    <p>
      <b>[36]</b> Kami tidak berniat untuk mengemukakan keseluruhan keterangan SD2 di dalam prosedur pencabaran tersebut tetapi memadailah dengan kami menyatakan bahawa kami berpuas hati bahawa prosedur pencabaran keterangan SD2 telah dijalankan dengan betul.</p>
    <p>
      <b>[37]</b> Di dalam kes <LINK HREF="case_notes/showcase.aspx?pageid=MLRH_1947_1_587;"><i>Muthusamy v. Public Prosecutor</i> [1947] 1 MLRH 587</LINK>; [1948] MLJ 57 yang merupakan '<i>locus classicus</i>' bagi isu pencabaran, Taylor J di dalam memutuskan tentang prosedur di bawah s 145 Ordinan Keterangan menyatakan:</p>
    <blockquote>
    </blockquote>
    <p>
      <b>[38]</b> Kes <i>Muthusamy v. Public Prosecutor (supra)</i> telah diiktiraf sebagai otoriti yang mantap mengenai prosedur pencabaran keterangan saksi. Mahkamah Persekutuan di dalam kes <LINK HREF="case_notes/showcase.aspx?pageid=MLRA_1981_1_134;"><i>Krishnan Marimuthu &amp; Anor v. PP</i> [1981] 1 MLRA 134</LINK>; [1981] 2 MLJ 121; [1982] CLJ 152 pada ms 139-140 mengesahkan seperti berikut:</p>
    <blockquote>
    </blockquote>
    <p>
      <b>[39]</b> Kedua-dua otoriti yang disebutkan di atas telah menjawab hujahan yang dibuat oleh peguambela perayu dan kami memutuskan bahawa tidak terdapat apa-apa kekhilafan berhubung dengan prosedur pencabaran yang dilakukan di hadapan hakim bicara di dalam kes ini.</p>
    <p>
      <b>[40]</b> Pendekatan yang diambil oleh hakim bicara terhadap keterangan SD2 yang telah tercabar ialah dengan menolak keseluruhan keterangan tersebut. Pendekatan tersebut adalah dalam penghakiman kami betul dan beliau telah tidak khilaf. Adam J di dalam kes <LINK HREF="case_notes/showcase.aspx?pageid=MLRH_1959_1_504;"><i>Matthew Lim v. Game Warden, Pahang</i> [1959] 1 MLRH 504</LINK>; [1960] 1 MLJ 89 di antara lain berpandangan "... the witness's credit is impeached and his evidence becomes worthless because the witness himself has been shown to be unworthy of credit."</p>
    <p>
      <b>[41]</b> Spenser Walkinson J di dalam kes <LINK HREF="case_notes/showcase.aspx?pageid=MLRH_1955_1_583;"><i>Koay Chooi v. Regina</i> [1955] 1 MLRH 583</LINK>; [1955] 1 MLJ 209 dalam nada yang sama menyatakan pandangan beliau seperti berikut:</p>
    <blockquote>
    </blockquote>
    <p>
      <b>[42]</b> Mahkamah Persekutuan, melalui penghakiman oleh Salleh Abas FJ di dalam kes <i>Krishnan Marimuthu &amp; Anor v. PP (supra)</i> telah menyatakan apakah akibat atau kesan ke atas keterangan saksi yang telah dicabar. Pada ms 140 beliau memutuskan:</p>
    <blockquote>
    </blockquote>
    <p>
      <b>[43]</b> Satu lagi kes Mahkamah Persekutuan yang berpendirian bahawa keterangan yang tercabar adalah tersingkir ialah <LINK HREF="case_notes/showcase.aspx?pageid=MLRA_1980_1_597;"><i>Public Prosecutor v. Munusamy</i> [1980] 1 MLRA 597</LINK>; [1967] 1 MLJ 238. Keterangan PW 16 di dalam kes tersebut telah dicabar dan Majistret telah menolak keterangan tersebut sama sekali. Hashim Yeop Sani J (pada ketika itu) pada ms 600 dalam komennya tentang PW16 dan keterangannya berkata:</p>
    <blockquote>
    </blockquote>
    <p>
      <b>[44]</b> Perlu diingatkan bahawa SD2 di dalam rayuan ini telah mengaku berbohong kepada pihak polis di dalam percakapannya untuk menyelamatkan dirinya sendiri. Percanggahan keterangan lisan beliau di mahkamah dengan percakapan kepada pihak polis adalah amat ketara dan material mengenai perkara yang sangat penting di dalam kes ini iaitu berhubung dengan isu milikan dadah tersebut.</p>
    <p>
      <b>[45]</b> Kami berpendapat penghakiman ini adalah tidak lengkap tanpa rujukan dibuat kepada kes <LINK HREF="case_notes/showcase.aspx?pageid=MLRA_2004_1_634;"><i>Dato' Seri Anwar Ibrahim v. PP &amp; Another Appeal</i> [2004] 1 MLRA 634</LINK>; [2009] 3 MLJ 737; [2004] 3 CLJ 737; [2004] 5 AMR 265. Di dalam kes tersebut isu mengenai akibat pencabaran ke atas keterangan saksi telah disentuh oleh Mahkamah Persekutuan. Walau bagaimanapun mahkamah tersebut telah tidak memutuskan isu berkenaan kerana isu tersebut tidak perlu diputuskan dan telah tidak dihujahkan di mahkamah. Pada ms 640, Abdul Hamid Mohamad FCJ menjelaskan:</p>
    <blockquote>
    </blockquote>
    <p>
      <b>[46]</b> Di perenggan sebelumnya, Mahkamah Persekutuan telah membincangkan isu berkenaan dengan menyatakan terdapatnya dua pandangan yang berbeza tentang sama ada keterangan yang tercabar tersebut harus ditolak sama sekali atau mahkamah masih lagi ada budi bicara untuk menentukan bahagian mana keterangan tersebut yang harus disingkirkan dan bahagian mana yang boleh diterima. Perkara tersebut telah dengan jelasnya diterangkan oleh mahkamah melalui pernyataan berikut:</p>
    <blockquote>
    </blockquote>
    <p>
      <b>[47]</b> Mahkamah ini di dalam kes <LINK HREF="case_notes/showcase.aspx?pageid=MLRA_2013_5_194;"><i>Ahmad Azizi Azimi lwn. Pendakwa Raya</i> [2013] 5 MLRA 194</LINK>; [2013] 3 CLJ 161 yang dihakimi oleh panel yang lain, apabila merujuk kepada kes <i>Dato' Seri Anwar Ibrahim v. PP &amp; Another Appeal (supra)</i> berpandangan bahawa:</p>
    <blockquote>
    </blockquote>
    <p>
      <b>[48]</b> Pada hemat kami pandangan tersebut adalah tidak bertepatan. Mahkamah Persekutuan telah tidak membuat apa-apa keputusan. Mahkamah Persekutuan telah dengan jelas menyatakan isu tersebut tidak diputuskan dan tidak timbul serta menegaskan:</p>
    <blockquote>
    </blockquote>
    <p>
      <b>[49]</b> Sebaliknya, kami mengatakan bahawa kecenderungan Mahkamah Persekutuan di dalam kes <i>Dato' Seri Anwar Ibrahim (supra)</i> adalah lebih kepada pendekatan yang dibuat di dalam kes-kes sebelum kes <LINK HREF="case_notes/showcase.aspx?pageid=MLRH_1994_5_217;"><i>Public Prosecutor v. Mohd Ali Bin Abang &amp; Ors</i> [1994] 5 MLRH 217</LINK>; [1994] 2 MLJ 12. Kami berpandangan sedemikian dengan memetik apa yang dikatakan oleh Abdul Hamid Mohammad FCJ yang berbunyi:</p>
    <blockquote>
    </blockquote>
    <p>
      <b>[50]</b> Kami juga ingin menekankan bahawa kes <i>Public Prosecutor v. Mohd Ali Bin Abang &amp; Ors (supra)</i> yang dihakimi oleh Chong Siew Fai J (pada ketika itu) adalah merupakan kes Mahkamah Tinggi dan beliau telah merujuk dan berpandukan kepada kes-kes dari Singapura dan telah tidak merujuk kepada kes-kes dari negara ini sendiri yang sedia ada dan terdahulu daripadanya. Doktrin '<i>stare decisis</i>' telah diabaikan.</p>
    <p>
      <b>[51]</b> Pada pendapat kami akibat pencabaran keterangan adalah drastik. Keterangan SD2 hendaklah ditolak sepenuhnya. Hakim bicara telah tidak terkhilaf di dalam memilih pendekatan sedemikan.</p>
    <p>
      <b>[52]</b> Akhir sekali, kami menyentuh tentang hujahan peguambela perayu yang mengatakan hakim bicara telah terkhilaf apabila membuat keputusan tentang pencabaran keterangan perayu pada peringkat akhir perbicaraan. Bagi maksud ini, kami hanya ingin merujuk kepada kes <LINK HREF="case_notes/showcase.aspx?pageid=MLRA_1983_1_7;"><i>Dato' Mokhtar Hashim &amp; Anor v. PP</i> [1983] 1 MLRA 7</LINK>; [1983] 2 MLJ 232; [1983] CLJ 101 bagi memutuskan bahawa hujahan tersebut adalah tidak bermerit. Pada ms 17 kes tersebut, Mahkamah Persekutuan menyatakan:</p>
    <blockquote>
    </blockquote>
    <p>
      <b>[53]</b> Terdahulu, pada muka surat yang sama mahkamah tersebut telah memutuskan bahawa:</p>
    <blockquote>
    </blockquote>
    <p>
      <b>[54]</b> Kami memutuskan pendekatan yang diambil oleh hakim bicara adalah tidak khilaf.</p>
    <p>
      <b>[55]</b> Diteliti dari segala aspek dan pada keseluruhannya, kami mendapati keputusan hakim bicara dalam mensabitkan perayu di atas kesalahan yang dipertuduhkan ke atasnya adalah betul dan sabitan tersebut adalah selamat. Kami sebulat suara menolak rayuan perayu dan mengesahkan sabitan dan hukuman yang telah dijatuhkan terhadapnya.</p>
  </JUDGMENT>
</MLRA_2015_6_149>