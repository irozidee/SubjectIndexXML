<MLRA_2015_5_73>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>
    </LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>
  </UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>ZULKEFLE ISMAIL lwn. PENDAKWA RAYA &amp; SATU LAGI RAYUAN</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Mohd Hishamudin Yunus, Balia Yusof Wahi, Zakaria Sam HHMR</JUDGE_NAME>
  <JUDGMENT_NUMBER>[Rayuan-Rayuan Jenayah No: P05-303-12-2012 &amp; P05-304-12-2012]</JUDGMENT_NUMBER>
  <JUDGMENT_DATE>22 Mei 2015</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b> Dadah berbahaya - Mengedar dadah berbahaya - Kesalahan memiliki dan mengedar dadah berbahaya - Rayuan kedua-dua perayu terhadap sabitan dan hukuman - Sama ada laporan kimia boleh diterima masuk sebagai ekshibit di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) Akta Keterangan 1950</LINK> - Sama ada terdapat kesilapan dalam identiti dadah - Sama ada analisa telah dijalankan ke atas dadah tersebut - Sama ada rumah di mana dadah ditemui boleh diakses oleh orang lain selain kedua-dua perayu - Sama ada kedua-dua perayu mempunyai kawalan, milikan dan pengetahuan dadah tersebut</i>
      </p>
      <p>
        <i>
          <b>
            <SUBJECT_INDEX>Keterangan</SUBJECT_INDEX>:</b> Ekshibit - Kebolehterimaan ekshibit - Perayu-perayu telah disabitkan dan dihukum untuk kesalahan memiliki dan mengedar dadah berbahaya - Rayuan kedua-dua perayu terhadap sabitan dan hukuman - Sama ada laporan kimia boleh diterima masuk sebagai ekshibit di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) Akta Keterangan 1950</LINK> - Sama ada terdapat kesilapan dalam identiti dadah - Sama ada analisa telah dijalankan ke atas dadah tersebut</i>
      </p>
      <p>
        <i>
          <b>
            <SUBJECT_INDEX>Keterangan</SUBJECT_INDEX>:</b> Kenyataan - Pernyataan fakta relevan oleh orang yang telah mati - Kebolehterimaan laporan kimia oleh ahli kimia yang telah mati - Sama ada laporan kimia boleh diterima masuk sebagai ekshibit di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) Akta Keterangan 1950</LINK></i>
      </p>
    </CATCHWORDS>
    <p>Kedua-dua perayu di dalam kes ini telah didakwa melakukan kesalahan di bawah <LINK HREF="legislationSectiondisplayed.aspx?MY_ACTS_1980_234;12.;;">ss 12(2)</LINK> dan <LINK HREF="legislationSectiondisplayed.aspx?MY_ACTS_1980_234;39B.;;">39B(1) Akta Dadah Berbahaya 1952</LINK> ('ADB'). Berikutan maklumat yang diterima, SP2 telah mengetuai sebuah pasukan polis untuk membuat serbuan ke atas sebuah rumah ('rumah tersebut'). Kedua-dua perayu berada di dalam rumah tersebut ketika itu dan selepas SP2 dan pasukannya memasuki rumah tersebut, kedua-dua perayu telah cuba melarikan diri. SP2 dan anggota polis yang lain telah berjaya menangkap kedua-dua perayu, dan telah menjumpai bungkusan plastik lutsinar ('bungkusan tersebut') di dalam poket jeans kedua-dua perayu yang disyaki adalah dadah berbahaya. Selain itu, pelbagai barang kes dijumpai di dalam rumah tersebut. Barang-barang kes itu serta bungkusan tersebut telah di hantar kepada ahli kimia, Puan Rosni, untuk analisa dibuat, dan beliau dalam laporan kimianya telah sahkan bahawa bungkusan tersebut mengandungi dadah berbahaya ('dadah tersebut'). Di akhir kes pembelaan, kedua-dua perayu telah didapati bersalah di atas kesemua pertuduhan oleh hakim bicara. Dalam rayuan ini, antara isu-isu yang dibangkitkan oleh kedua-dua perayu adalah, sama ada laporan kimia boleh diterima masuk sebagai ekshibit di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) Akta Keterangan 1950 ('AK')</LINK> kerana Puan Rosni telah meninggal dunia; sama ada laporan kimia hanyalah pendapat pakar dan tidak boleh dibawa masuk di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) AK</LINK>; sama ada terdapat kesilapan dalam identiti dadah tersebut; sama ada analisa telah dijalankan ke atas dadah tersebut; sama ada rumah tersebut boleh diakses oleh orang lain; dan sama ada keterangan bahawa kedua-dua perayu berada berhampiran (close proximity) memadai untuk membuktikan kawalan, milikan dan pengetahuan.</p>
    <p>
      <b>Diputuskan</b> (kedua-dua rayuan ditolak):</p>
    <p>
      <b>(1)</b> Adalah jelas bahawa permohonan pihak pendakwaan untuk membawa masuk laporan kimia yang disediakan oleh Puan Rosni melalui Ketua Jabatan kepada Puan Rosni, SP7, telah memenuhi pra-syarat di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) AK</LINK>. Oleh itu, mahkamah berpuas hati bahawa laporan kimia yang disediakan oleh Puan Rosni telah disediakan oleh beliau dalam perjalanan biasa urusannya. Maka, penerimaan masuk laporan kimia tersebut di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) AK</LINK> oleh hakim bicara telah dibuat dengan betul. Berikutan itu, berdasarkan kes <i>Khoo Hi Chiang v. PP And Another Case</i> laporan kimia adalah keterangan berbentuk fakta dan oleh itu boleh dibawa masuk di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) AK</LINK>. (perenggan-perenggan 62 &amp; 65)</p>
    <p>
      <b>(2)</b> Puan Rosni melalui laporan kimia dan worksheetnya telah menjelaskan langkah yang diambilnya untuk memastikan tiada kesilapan identiti barang kes. Dalam pada itu, dari penjelasan hakim bicara, adalah jelas tiada terputusnya rantai pergerakan barang-barang kes dari masa ditemui di tempat kejadian sehingga dianalisa dan seterusnya dikemukakan ke mahkamah. (perenggan-perenggan 69-71)</p>
    <p>
      <b>(3)</b> Walaupun Puan Rosni telah meninggal dunia, namum laporan kimia yang beliau telah sediakan telah disahkan oleh SP7. Selain itu, Puan Rosni juga di dalam laporan kimia dan worksheetnya telah mencatatkan 'setelah dianalisis' berulang kali. Ini menunjukkan beliau telah menjalankan analisa yang sewajarnya. (perenggan-perenggan 74-77)</p>
    <p>
      <b>(4)</b> Hakim bicara telah memutuskan bahawa kedua-dua perayu mempunyai kawalan eksklusif ke atas rumah tersebut dan rumah tersebut digunakan untuk menyimpan dadah. Oleh yang demikian, hakim bicara melalui penghakiman beliau telah menjawab dakwaan kedua-dua perayu mengenai isu bahawa rumah tersebut boleh diakses oleh orang lain. (perenggan-perenggan 82-83)</p>
    <p>
      <b>(5)</b> Isu "close proximity" telah pun diulas oleh hakim bicara dengan mendalam di dalam penghakimannya. Selain itu, isu "close proximity" yang menjurus kepada kawalan, milikan dan pengetahuan diperkuatkan lagi dengan tindakan kedua-dua perayu melarikan diri ke atas bumbung rumah tersebut dan membaling genting bumbung ke arah SP2 dalam usaha mereka untuk melarikan diri dan hanya berhenti apabila satu das tembakan dilepaskan. (perenggan-perenggan 89 &amp; 93)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2004_2_180;">Gunalan Ramachandran &amp; Ors v. PP [2004] 2 MLRA 180</LINK>; [2004] 4 MLJ 489; [2004] 4 CLJ 551; [2004] 6 AMR 189 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2010_1_836;">Khairuddin Hassan v. PP [2010] 1 MLRA 836</LINK>; [2010] 6 MLJ 145; [2010] 7 CLJ 129 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1993_1_701;">Khoo Hi Chiang v. PP And Another Case [1993] 1 MLRA 701</LINK>; [1994] 1 MLJ 265; [1994] 2 CLJ 151; [1994] 1 AMR 323 (diikuti)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1986_1_292;">Munusamy Vengadasalam v. PP [1986] 1 MLRA 292</LINK>; [1987] 1 MLJ 492; [1987] CLJ 221 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_1965_1_114;">PP v. Foo Jua Eng [1965] 1 MLRH 114</LINK>; [1966] 1 MLJ 197 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2013_4_407;">Sathiamoorty Ramakareshina v. PP [2013] 4 MLRA 407</LINK>; [2013] 2 MLJ 811 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1974_1_201;">Vaynar Suppiah &amp; Sons v. KMA Abdul Rahim &amp; Anor; Owners Of "Lexa Maersk" &amp; Ors v. KMA Abdul Rahim &amp; Anor [1974] 1 MLRA 201</LINK>; [1974] 2 MLJ 183 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1980_234;12.;;">Dangerous Drugs Act 1952, ss 12(2)</LINK>, <LINK HREF="legislationSectiondisplayed.aspx?MY_ACTS_1980_234;37.;;">37(d), (da)</LINK>, <LINK HREF="legislationSectiondisplayed.aspx?MY_ACTS_1980_234;39B.;;">39B(1)</LINK></p>
      <p>
        <LINK HREF="legislationSectiondisplayed.aspx?MY_ACTS_1971_56;32.;;">Evidence Act 1950, ss 32(1)(b)</LINK>, <LINK HREF="legislationSectiondisplayed.aspx?MY_ACTS_1971_56;45.;;">45</LINK>, <LINK HREF="legislationSectiondisplayed.aspx?MY_ACTS_1971_56;90A.;;">90A</LINK></p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu pertama: S Rethinakumar; Tetuan Rethinakumar &amp; Assoc</i>
      </p>
      <p>
        <i>Bagi pihak perayu kedua: G Ravi Shankar; Tetuan R Shankar Gandhi &amp; Assoc</i>
      </p>
      <p>
        <i>Bagi pihak responden: Yusaini Amir Yaacob TPR</i>
      </p>
    </COUNSELS>
    <VERDICT>
      <p>
        <i>[Kedua-dua rayuan ditolak.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Zakaria Sam HMR:</b>
    </p>
    <p>
      <b>[1]</b> Terdapat empat pertuduhan dalam rayuan ini:</p>
    <p>
      <b>Kes No: 45-3-2011</b>
    </p>
    <p>
      <b>[2]</b> Perayu pertama, Zulkefle Ismail (T1) dan perayu kedua, Nasir Jusoh (T2) telah dipertuduh bersama-sama dengan pertuduhan seperti berikut:</p>
    <blockquote>
    </blockquote>
    <p>
      <b>Kes No: 45-1-2011</b>
    </p>
    <p>
      <b>[3]</b> T2 telah dituduh dengan satu pertuduhan seperti berikut:</p>
    <blockquote>
    </blockquote>
    <p>
      <b>Kes No: 45-2-2011</b>
    </p>
    <p>
      <b>[4]</b> T1 telah dituduh dengan satu pertuduhan berikut:</p>
    <blockquote>
    </blockquote>
    <p>
      <b>[5]</b> Di Mahkamah Tinggi Pulau Pinang, kesemua pertuduhan telah dibicarakan serentak.</p>
    <p>
      <b>[6]</b> Di akhir kes pembelaan, T1 dan T2 telah didapati bersalah di atas kesemua pertuduhan dan disabitkan.</p>
    <p>
      <b>[7]</b> Bagi pertuduhan di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) Akta Dadah Berbahaya 1952 (ADB)</LINK>, T1 dan T2 dihukum penjara lima tahun dan 10 sebatan.</p>
    <p>
      <b>[8]</b> Bagi pertuduhan di bawah <LINK HREF="legislationSectiondisplayed.aspx?MY_ACTS_1980_234;39B.;;">s 39B(1) ADB</LINK>, mereka dijatuhkan hukuman gantung sehingga mati.</p>
    <p>
      <b>[9]</b> Terhadap keputusan ini, mereka merayu kepada Mahkamah Rayuan. Kes Pendakwaan</p>
    <p>
      <b>[10]</b> Bertindak di atas maklumat, pada 2 Mac 2006, lebih kurang jam 4.30 petang SP2 (ASP Abdul Latiff bin Mehat) telah mengetuai sepasukan anggota polis dari Ibu Pejabat Polis, Daerah Seberang Perai Tengah dan Selatan, membuat serbuan di sebuah rumah teres dua tingkat di No 10 Lorong Jentayu 9, Taman Jentayu, Simpang Ampat, Seberang Perai Selatan.</p>
    <p>
      <b>[11]</b> SP2 telah memasuki halaman rumah melalui pintu pagar yang tidak berkunci dan mendapati pintu grill besi dan pintu papan hadapan rumah tersebut berkunci. SP2 telah mengetuk pintu rumah beberapa kali tetapi tidak dibuka. SP2 kemudian telah melihat melalui tingkap hadapan rumah tersebut dan melihat dua orang lelaki Melayu berada di ruang tamu rumah sedang menonton televisyen.</p>
    <p>
      <b>[12]</b> SP2 menjerit perkataan 'Polis' tetapi pintu hadapan masih tidak dibuka. SP2 seterusnya telah mengarahkan dua orang anggotanya iaitu D/Kpl Aziz bin Chak (SP6) dan R/F Azizi bin Bidin, mengumpil pintu grill besi dan kemudian menendang pintu kayu. Pada masa yang sama SP2 melihat melalui kaca tingkap hadapan dua orang lelaki Melayu tersebut melarikan diri ke tingkat atas rumah.</p>
    <p>
      <b>[13]</b> Setelah pintu gril besi dan pintu kayu berjaya dibuka, SP2 dan dua orang anggotanya masuk ke dalam rumah dan terus mengejar dua orang lelaki Melayu tersebut ke tingkat atas rumah. Semasa mengejar, SP2 telah menjerit perkataan 'Polis, jangan lari'. SP2 melihat kedua-dua lelaki Melayu tersebut telah memanjat grill besi tingkap dan memecahkan siling, serta naik ke atas dan membuka genting bumbung.</p>
    <p>
      <b>[14]</b> SP2 dan dua orang anggotanya turut memanjat naik ke atas siling rumah tersebut dengan memanjat grill besi tingkap dan melalui siling yang telah dipecahkan oleh dua orang lelaki Melayu tadi.</p>
    <p>
      <b>[15]</b> Setelah SP2 naik, beliau mendapati dua orang lelaki Melayu tadi telah berada di atas bumbung dan salah seorang daripada mereka telah membaling sesuatu seperti atap genting ke arahnya namun berjaya dielakkan. SP2 kemudiannya telah melepaskan tembakan ke udara sebagai amaran dan ini telah menyebabkan dua orang lelaki Melayu itu berhenti dan meniarap atas atap bumbung.</p>
    <p>
      <b>[16]</b> SP2 dan dua orang anggotanya telah berjaya menahan dua orang lelaki Melayu tersebut selepas berlaku pergelutan di antara mereka di atas bumbung. Kedua-dua orang lelaki Melayu itu dibawa turun ke bilik di tingkat atas melalui lubang yang mereka naik tadi di siling bilik rumah tersebut. Kedua-dua lelaki tersebut adalah T1 dan T2.</p>
    <p>
      <b>[17]</b> Hasil pemeriksaan badan yang dijalankan ke atas T1, SP2 telah menemui:</p>
    <blockquote>
    </blockquote>
    <p>Di dalam setiap satu 30 paket plastik lutsinar tersebut terdapat bahan ketulan dan serbuk yang disahkan oleh ahli kimia sebagai monoacetylmorphine seberat 7.7 gram - Pertuduhan dalam Kes No: 45-2-2011 terhadap T1.</p>
    <p>
      <b>[18]</b> Hasil pemeriksaan badan ke atas T2 pula, SP2 telah menemui:</p>
    <blockquote>
    </blockquote>
    <p>Di dalam setiap satu 30 paket plastik lutsinar tersebut terdapat bahan ketulan dan serbuk yang disahkan oleh ahli kimia sebagai monoacetylmorphine seberat 7.5 gram - Pertuduhan dalam Kes No: 45-1-2011 terhadap T2.</p>
    <p>
      <b>[19]</b> T1 dan T2 digari. Barang-barang kes yang dirampas pada setiap masa dikawal oleh SP2. Seterusnya SP2 dan anggotanya membawa turun T1 dan T2 ke tingkat bawah rumah tersebut.</p>
    <p>
      <b>[20]</b> Di bahagian ruang tamu tingkat bawah (tempat di mana SP2 pertama kali melihat T1 dan T2 berada), dengan disaksikan oleh T1 dan T2, SP2 menemui di atas lantai:</p>
    <blockquote>
    </blockquote>
    <p>
      <b>[21]</b> Dadah yang dirampas di ruang tamu telah disahkan oleh ahli kimia sebagai 14.3 gram heroin, dan 311.3 gram monoacetylmorphine, kesemuanya seberat 325.6 gram - Pertuduhan Pertama Kes No: 45-3-2001, terhadap T1 dan T2.</p>
    <p>
      <b>[22]</b> Menurut SP2, barang kes yang disyaki dadah heroin yang dijumpai dari atas lantai di ruang tamu dapat dilihat dengan mata kasar oleh kerana bungkusan plastik tersebut tidak bertutup.</p>
    <p>
      <b>[23]</b> Turut dijumpai di atas lantai adalah satu telefon bimbit jenama LG, satu telefon bimbit jenama Samsung, tiga rangkai anak kunci, satu jam tangan jenama G-Shock, satu alat timbang, satu tikar plastik berjalur, satu dompet jenama Pierre Cardin, satu alat Impulse Sealer, dan wang sejumlah RM690.00 yang berada dalam kotak.</p>
    <p>
      <b>[24]</b> SP2 seterusnya mengarahkan Cif Inspektor Shahidan bin Mansor untuk mengawal barang kes yang dijumpai di ruang tamu.</p>
    <p>
      <b>[25]</b> Seterusnya, SP2, SP6 dan R/F Azizi bin Bidin telah membawa T1 dan T2 untuk membuat pemeriksaan bilik di tingkat bawah. Menurut SP2, pintu bilik tersebut bertutup tetapi tidak berkunci.</p>
    <p>
      <b>[26]</b> Sebaik sahaja SP2 membuka pintu bilik tersebut, SP2 terus terbau dadah ganja di dalam bilik tersebut. Hasil dari pemeriksaan di dalam bilik tersebut, SP2 dan SP6 telah menemui sebanyak 202 ketulan mampat yang disyaki dadah ganja yang dijumpai dari pelbagai bekas di atas lantai di bilik tersebut, iaitu:</p>
    <blockquote>
    </blockquote>
    <p>
      <b>[27]</b> Ahli kimia mengesahkan dadah tersebut adalah kanabis seberat 195,284 gram - Pertuduhan Kedua dalam Kes No: 45-3-2011 terhadap T1 dan T2.</p>
    <p>
      <b>[28]</b> SP2 juga telah merampas barang-barang peribadi milik T1 dan T2 yang berada dalam dompet yang dijumpai di atas lantai ruang tamu seperti kad pengenalan, lesen memandu dan kad ATM. Juga turut dirampas adalah seluar jeans biru yang dipakai oleh T1 (P53) dan seluar jeans biru yang dipakai oleh T2 (P54).</p>
    <p>
      <b>[29]</b> T1 dan T2 beserta barang-barang kes yang dirampas dibawa balik ke IPD Seberang Perai Selatan. SP2 telah menyerahkan T1 dan T2 kepada pegawai penyiasat ASP Zailani b Mohd Yusof (SP8). SP2 seterusnya telah membuat tandaan ke atas barang kes, laporan polis (P12), Senarai Pemeriksaan (P13) dan Akuan Serah Menyerah Barang Kes (P16).</p>
    <p>
      <b>[30]</b> SP2 menyerahkan semua barang-barang kes kepada SP8 pada jam 2.20 pagi pada 3 Mac 2006. SP8 seterusnya membuat tandaan pada barang-barang kes.</p>
    <p>
      <b>[31]</b> Pada jam 10.30 pagi hari yang sama, SP8 bersama anggotanya telah membawa kesemua barang kes untuk sidang akhbar yang diadakan di Bilik Gerakan Ibu Pejabat Polis, Daerah Seberang Perai Selatan.</p>
    <p>
      <b>[32]</b> Pada jam 4.00 petang hari yang sama, SP8 telah mengarahkan jurugambar untuk mengambil gambar barang kes di pejabatnya. Setelah itu, SP8 telah membungkus barang-barang kes ke dalam dua buah kotak. Barang-barang kes yang disyaki heroin telah dimasukkan ke dalam sebuah kotak, manakala ketulan mampat yang disyaki ganja telah dimasukkan ke dalam sebuah kotak yang lain (kotak kayu). Barang-barang kes ini disimpan di stor Ibu Pejabat Polis, Daerah Seberang Perai, Selatan.</p>
    <p>
      <b>[33]</b> Pada 6 Mac 2006, SP8 telah menyerahkan barang-barang kes tersebut kepada Ahli Kimia, Rosni bt Hamid untuk dianalisa. Pada 7 Oktober 2006, SP8 telah menerima semula barang-barang kes beserta Laporan Kimia dari Ahli Kimia.</p>
    <p>
      <b>Dapatan Di Akhir Kes Pendakwaan</b>
    </p>
    <p>
      <b>[34]</b> Hakim bicara telah memutuskan bahawa untuk pertuduhan memiliki dadah di bawah <LINK HREF="legislationSectiondisplayed.aspx?MY_ACTS_1980_234;12.;;">s 12(2) ADB</LINK> di bawah pertuduhan di dalam Kes No: 45-1- 2011 dan No: 45-2-2011, iaitu, dadah yang ditemui dalam poket seluar jeans, T1 dan T2 mempunyai milikan terus dan milikan fizikal tanpa bergantung pada anggapan di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(d) ADB</LINK>.</p>
    <p>
      <b>[35]</b> Sementara itu, untuk dua pertuduhan mengedar dadah di bawah pertuduhan di dalam Kes No: 45-3-2011, hakim bicara memutuskan bahawa kelakuan T1 dan T2 melarikan diri ke bumbung rumah serta membaling genting kepada SP2 menunjukkan mereka tahu dan sedar bahawa ada barang salah dalam milikan mereka dan juga di rumah itu. Masing-masing didapati mempunyai kawalan dan jagaan dan pengetahuan terhadap dadah tersebut; dan memandangkan kuantiti yang terlalu banyak, anggapan di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB</LINK> terpakai.</p>
    <p>
      <b>[36]</b> T1 dan T2 telah diperintahkan membela diri di atas kesemua pertuduhan terhadap mereka.</p>
    <p>
      <b>Kes Pembelaan</b>
    </p>
    <p>
      <b>Pembelaan T1</b>
    </p>
    <p>
      <b>[37]</b> T1 memilih untuk memberi keterangan secara bersumpah.</p>
    <p>
      <b>[38]</b> Menurut T1, abangnya Othman bin Ismail (SD5) telah menyewa rumah tempat kejadian dan menyerahkan kunci rumah tersebut kepadanya. T1 telah pulang ke Kuala Besut, Terengganu, kerana menjalani Perintah Sekatan.</p>
    <p>
      <b>[39]</b> Pada 2 Mac 2006, T1 telah berjumpa dengan SD5 di Mahkamah Sungai Petani. SD5 ketika itu sedang menghadapi pertuduhan jenayah. SD5 telah meminta T1 untuk pergi ke rumah sewanya di alamat No 10, Lorong Jentayu 9, Taman Jentayu, Simpang Ampat, untuk mengeluarkan peralatan elektrik seperti televisyen, mesin basuh dan peti sejuk milik SD5 dari rumah tersebut. T1 pun bersetuju untuk mengeluarkan barang-barang elektrik tersebut.</p>
    <p>
      <b>[40]</b> T1 telah menelefon T2 dan meminta pertolongan T2 untuk membantunya mengeluarkan peralatan-peralatan elektrik tersebut. T1 dan T2 telah ke rumah sewa SD5 dengan menaiki kereta yang berasingan.</p>
    <p>
      <b>[41]</b> Apabila sampai di halaman rumah tersebut, T1 telah memberi salam dengan memanggil nama Rozy yang tinggal di alamat tersebut. Apabila tiada jawapan, T1 telah memeriksa di atas kotak hitam fius dan menjumpai serangkai tiga kunci untuk rumah tersebut. SD5 ada memberitahu T1, jika Rozy tiada di rumah, T1 boleh mengambil kunci dari kotak hitam fius.</p>
    <p>
      <b>[42]</b> T1 dan T2 telah masuk ke dalam rumah tersebut dan sebaik sahaja menutup pintu kayu, rumah tersebut telah diserbu oleh pihak polis dan mereka telah ditangkap semasa sedang bersembunyi di atas bumbung rumah tersebut.</p>
    <p>
      <b>[43]</b> Apabila mereka dibawa turun dari bumbung ke tingkat bawah, badan mereka telah diperiksa dan tiada apa-apa dadah dijumpai pada pakaian yang dipakai mereka. Kedua-dua mereka telah dipukul oleh pihak polis. Mata T2 telah ditutup, kaki dan tangannya telah digari. Manakala T1 digari tangannya dan disuruh duduk berhampiran dapur menghala ke ruang tamu. Pihak polis seterusnya telah menjumpai dadah dari bilik bawah.</p>
    <p>
      <b>[44]</b> Pihak pembelaan juga telah memanggil SD5. Menurut SD5, selepas beliau ditangkap, rumah tersebut didiami oleh anak perempuannya, rakan kongsi dalam perniagaan dadah bernama Rozy dan teman wanita Rozi. Anak perempuannya kemudian telah keluar dari rumah tersebut kerana berselisih faham dengan teman wanita Rozy. Inilah sebabnya SD5 meminta T1 pergi ke rumah tersebut untuk mengeluarkan peralatan elektrik miliknya.</p>
    <p>
      <b>[45]</b> Menurut SD5, semasa beliau tinggal di rumah tersebut, beliau telah membuat beberapa set kunci pendua rumah tersebut yang diberi kepada bakal isterinya Rozi, anak perempuannya, dan rakan-rakannya dari Thailand dan Acheh.</p>
    <p>
      <b>[46]</b> Bernand See Hock Chuan (SD3), wartawan dari akhbar The Star dalam keterangannya memaklumkan pada 3 Mac 2006, beliau ada menghadiri sidang akhbar di Ibu Pejabat Polis, Daerah Seberang Perai Selatan. SD3 telah menyediakan laporan akhbar yang diterbitkan keesokan harinya di mana dilaporkan selain dari dadah yang dirampas, turut dirampas adalah kereta Volvo, Perodua Kelisa dan sebuah motosikal.</p>
    <p>
      <b>Pembelaan T2</b>
    </p>
    <p>
      <b>[47]</b> T2 juga memilih untuk memberi keterangan secara bersumpah.</p>
    <p>
      <b>[48]</b> Pada tengah hari 2 Mac 2006 ketika berada di rumahnya di Kampung Mengkuang Berapit, Bukit Mertajam, beliau telah menerima panggilan telefon dari T1 yang berada di Mahkamah Sungai Petani. T1 memintanya datang ke Simpang Ampat untuk menolongnya mengangkat barang-barang elektrik dari rumah abangnya. Mereka akan berjumpa di Tol Simpang Ampat.</p>
    <p>
      <b>[49]</b> Beliau telah bertolak ke Simpang Ampat dengan menaiki keretanya. Dari sana, beliau mengekori kereta T1. Jam 4.30 petang mereka sampai kesebuah rumah. Itulah pertama kali beliau ke rumah tersebut. T1 membuka pintu rumah tersebut dengan anak kunci rumah yang T1 ambil dari kekotak elektrik.</p>
    <p>
      <b>[50]</b> T1 membuka pintu rumah dan mereka masuk ke rumah tersebut. T1 mengunci pintu grill dan menutup pintu kayu. Pada masa itu beliau terdengar seperti ada orang di hadapan rumah. Melalui tingkap beliau dan T1 melihat ada beberapa orang lelaki masuk ke hadapan rumah memegang pistol dan besi. T1 tidak mengenali orang-orang itu. T1 mengajaknya pergi bersembunyi. T1 mengajaknya naik ke tingkat atas. Di tingkat atas, T1 memberitahunya ada siling pecah dan T1 mengajaknya naik ke atas bumbung. Mereka berdua bersembunyi di bumbung. Dari atas bumbung mereka mendengar orang memecah masuk ke dalam rumah.</p>
    <p>
      <b>[51]</b> Semasa mereka bersembunyi di bumbung, mereka terdengar bunyi orang sebut 'Polis' dan bunyi tembakan. Lalu dia mengajak T1 turun. Semasa hendak turun dari siling rumah, polis telah naik ke atas dan mengacukan pistol ke arah mereka. Mereka dibawa turun.</p>
    <p>
      <b>[52]</b> Badannya telah diperiksa oleh polis tetapi tidak ada barang salah ditemui. Matanya telah ditutup dengan kain dan dibawa ke tingkat bawah. Dia disuruh meniarap di atas lantai. Tangan dan kakinya digari. Dia ada terdengar polis mengatakan mereka telah menemui dadah di rumah tersebut. Dia tidak ditunjukkan dadah di tempat kejadian.</p>
    <p>
      <b>[53]</b> Dia menafikan mengetahui mengenai dadah-dadah yang dijumpai di rumah tersebut.</p>
    <p>
      <b>Dapatan Di Akhir Kes Pembelaan</b>
    </p>
    <p>
      <b>[54]</b> Hakim bicara memutuskan pembelaan T1 dan T2 adalah bersifat penafian semata-mata. Mereka juga telah gagal menyangkal anggapan di bawah <LINK HREF="legislationSectiondisplayed.aspx?MY_ACTS_1980_234;37.;;">s 37(da) ADB</LINK>. Mereka telah gagal menimbulkan keraguan munasabah ke atas kesemua pertuduhan.</p>
    <p>
      <b>Rayuan</b>
    </p>
    <p>
      <b>[55]</b> Di hadapan kami, peguam bagi T1 membangkitkan enam isu, iaitu:</p>
    <blockquote>
    </blockquote>
    <p>
      <b>[56]</b> Peguam T2 pula, di samping menerima pakai isu-isu di atas mengemukakan isu tambahan iaitu:</p>
    <blockquote>
    </blockquote>
    <p>
      <b>Keputusan Kami</b>
    </p>
    <p>
      <b>Isu Pertama - Penerimaan Masuk Laporan Kimia Sebagai Ekshibit</b>
    </p>
    <p>
      <b>[57]</b> Ahli kimia, Puan Rosni bt Harun, telah meninggal dunia sebelum perbicaraan bermula. Laporan tersebut telah diserahkan kepada T1 dan T2 pada 14 Febuari 2007. Pihak pendakwaan mengemukakan laporan kimia itu sebagai keterangan di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) Akta Keterangan</LINK>. Ini dibantah oleh pihak perayu.</p>
    <p>
      <b>[58]</b> Untuk kemudahan rujukan dipetik peruntukan <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b) Akta Keterangan</LINK>:</p>
    <blockquote>
    </blockquote>
    <p>
      <b>[59]</b> Laporan kimia oleh Puan Rosni, telah dibawa masuk melalui SP7, Pengarah Jabatan Kimia Pulau Pinang (Ketua Bahagian Forensik Jabatan Kimia Pulau Pinang pada ketika itu). Menurut SP7, Puan Rosni adalah seorang Ahli Kimia dan Ketua Seksyen Makmal Narkotik, di bawah seliaan beliau. Menurut SP7, diantara tugas Puan Rosni sebagai ahli kimia adalah menjalankan analisa ke atas dadah-dadah berbahaya seperti heroin, monoacetylmorphene, kanabis dan lain-lain lagi (di ms 581-583 RR3).</p>
    <p>
      <b>[60]</b> SP7 telah memeriksa worksheet (P702) yang disediakan oleh Puan Rosni. Berdasarkan worksheet tersebut, menurut SP7, Puan Rosni telah menjalankan analisa ke atas barang-barang kes untuk menentukan kanabis dan beratnya, heroin dan beratnya dan monoacetylmorphene dan beratnya mengikut piawaian Jabatan Kimia Malaysia. Seterusnya Puan Rosni telah menyediakan satu laporan kimia (P703).</p>
    <p>
      <b>[61]</b> Menurut SP7, Puan Rosni telah meninggal dunia pada 12 April 2009 akibat penyakit barah paru-paru.</p>
    <p>
      <b>[62]</b> Adalah jelas bahawa permohonan pihak pendakwaan untuk membawa masuk laporan kimia yang disediakan Puan Rosni melalui SP7 telah memenuhi pra-syarat di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b)</LINK>. Kami berpuas hati laporan kimia yang disediakan oleh Puan Rosni yang telah meninggal dunia, telah disediakan oleh beliau dalam perjalanan biasa urusannya (in the ordinally course of her business). Kami memutuskan penerimaan masuk laporan kimia tersebut di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b)</LINK> oleh hakim bicara telah dibuat dengan betul.</p>
    <p>
      <b>[63]</b> Peguam T1 juga membantah kemasukan laporan kimia tersebut kerana menurutnya laporan tersebut hanyalah pendapat pakar yang tertakluk kepada <LINK HREF="legislationSectiondisplayed.aspx?MY_ACTS_1971_56;45.;;">s 45</LINK> dan juga <LINK HREF="legislationSectiondisplayed.aspx?MY_ACTS_1971_56;90A.;;">s 90A Akta Keterangan</LINK>, oleh itu tidak boleh dibawa masuk di bawah <LINK HREF="legislationSectiondisplayed.aspx?MY_ACTS_1971_56;32.;;">s 32(1)(b)</LINK>. Laporan tersebut yang ditandakan sebagai ID703 hanya ditandakan P703 ketika hakim bicara membuat keputusan di akhir kes pendakwaan. Untuk menyokong hujahannya, peguam tersebut telah merujuk kepada kes-kes <LINK HREF="case_notes/showcase.aspx?pageid=MLRA_1974_1_201;"><i>Vaynar Suppiah &amp; Sons v. KMA Abdul Rahim &amp; Anor; Owners Of "Lexa Maersk" &amp; Ors v. KMA Abdul Rahim &amp; Anor</i> [1974] 1 MLRA 201</LINK>; [1974] 2 MLJ 183 dan <LINK HREF="case_notes/showcase.aspx?pageid=MLRA_1986_1_292;"><i>Munusamy Vengadasalam v. PP</i> [1986] 1 MLRA 292</LINK>; [1987] 1 MLJ 492; [1987] CLJ 221.</p>
    <p>
      <b>[64]</b> Dalam menerima masuk laporan kimia sebagai P703, hakim bicara memutuskan:</p>
    <blockquote>
    </blockquote>
    <p>
      <b>[65]</b> Mengenai isu sama ada laporan kimia adalah keterangan berbentuk pendapat oleh ahli kimia seperti yang dihujahkan oleh peguam T1, kami hanya perlu merujuk kepada ratio di dalam kes <LINK HREF="case_notes/showcase.aspx?pageid=MLRA_1993_1_701;"><i>Khoo Hi Chiang v. PP And Another Case</i> [1993] 1 MLRA 701</LINK>; [1994] 1 MLJ 265; [1994] 2 CLJ 151; [1994] 1 AMR 323 di mana Abdul Hamid Omar, KHN dalam menyampaikan keputusan Mahkamah Agong (pada ketika itu) telah memutuskan:</p>
    <blockquote>
    </blockquote>
    <p>
      <b>[66]</b> Dalam isu yang sama, Mahkamah Rayuan di dalam kes <LINK HREF="case_notes/showcase.aspx?pageid=MLRA_2013_4_407;"><i>Sathiamoorty Ramakareshina v. PP</i> [2013] 4 MLRA 407</LINK>; [2013] 2 MLJ 811 di ms 416 telah memutuskan:</p>
    <blockquote>
    </blockquote>
    <p>
      <b>[67]</b> Dengan ini kami dapati bantahan perayu tidak mempunyai merit.</p>
    <p>
      <b>Isu Kedua - Dadah Yang Dikemukakan Masih Bertanda ID</b>
    </p>
    <p>
      <b>[68]</b> Isu ini telahpun dijawab oleh hakim bicara di ms 109-111 RR1:</p>
    <blockquote>
    </blockquote>
    <p>
      <b>[69]</b> Ahli Kimia melalui laporan kimianya (P703) dan worksheetnya (P702) telah menjelaskan langkah yang diambilnya untuk memastikan tiada kesilapan identiti barang kes (lihat perenggan 116 penghakiman hakim bicara).</p>
    <p>
      <b>[70]</b> Seterusnya hakim bicara memutuskan (di ms 119 dan 120 RR1) bahawa:</p>
    <blockquote>
    </blockquote>
    <p>
      <b>[71]</b> Dari penjelasan hakim bicara ini, adalah jelas tiada terputusnya rantai pergerakan barang-barang kes dari masa ditemui di tempat kejadian sehingga di analisa dan seterusnya dikemukakan ke mahkamah seperti mana yang diputuskan dalam kes <LINK HREF="case_notes/showcase.aspx?pageid=MLRA_2004_2_180;"><i>Gunalan Ramachandran &amp; Ors v. PP</i> [2004] 2 MLRA 180</LINK>; [2004] 4 MLJ 489; [2004] 4 CLJ 551; [2004] 6 AMR 189.</p>
    <p>
      <b>[72]</b> Kami menerima penjelasan hakim bicara. Oleh itu isu yang dibangkitkan oleh peguam T1 ditolak.</p>
    <p>
      <b>Isu Ketiga - Adakah Analisa Telah Dijalankan</b>
    </p>
    <p>
      <b>[73]</b> Keraguan sama ada analisa telah dilakukan kerana di atas worksheetnya (P702) yang disediakan oleh ahli kimia, telah sedia bertaip perkataan kanabis walaupun ujian belum dilakukan.</p>
    <p>
      <b>[74]</b> Semasa perbicaraan ahli kimia yang menganalisa dadah-dadah dalam rayuan ini, Rosni bt Hamid telah meninggal dunia. Laporan kimia yang disediakannya (P703) dan juga lembaran kerja (P702) telah dikemukakan melalui SP7, Ketua Jabatan kepada Puan Rosni.</p>
    <p>
      <b>[75]</b> Dalam isu ini, hakim bicara telah memutuskan (di ms 82 RR 1) bahawa:</p>
    <blockquote>
    </blockquote>
    <p>
      <b>[76]</b> Puan Rosni juga di dalam laporan kimia dan worksheetnya setebal 126 helaian telah mencatikan 'setelah dianalisis' berulang kali. Ini menunjukkan beliau telah menjalankan analisa yang sewajarnya.</p>
    <p>
      <b>[77]</b> Ini disokong oleh keterangan SP7 yang menyatakan (di ms 614 RR3):</p>
    <blockquote>
    </blockquote>
    <p>
      <b>[78]</b> Oleh itu, hujahan peguam perayu bahawa analisa tidak dijalankan adalah tidak berasas sama sekali.</p>
    <p>
      <b>Isu Keempat - Rumah Boleh Di Akses Oleh Orang Lain</b>
    </p>
    <p>
      <b>Isu Ketujuh - Adakah Perayu-Perayu Penghuni Rumah Tersebut</b>
    </p>
    <p>
      <b>[79]</b> Kedua-dua isu ini berkaitan dan bertindan, oleh itu akan dijawab bersama.</p>
    <p>
      <b>[80]</b> Pihak pembelaan menghujahkan rumah tersebut boleh diakses oleh orang lain berdasarkan fakta-fakta berikut:</p>
    <blockquote>
    </blockquote>
    <p>
      <b>[81]</b> Peguam tersebut juga menghujahkan T1 dan T2 tidak mempunyai kaitan dengan rumah tersebut selain daripada mereka berada dalam rumah tersebut untuk sementara sahaja.</p>
    <p>
      <b>[82]</b> Isu-isu yang dibangkitkan oleh peguam tersebut telah dijawab oleh hakim bicara melalui perenggan-perenggan 55-64 (ms 75-80 RR1) penghakiman beliau:</p>
    <blockquote>
    </blockquote>
    <p>
      <b>[83]</b> Ulasan hakim bicara ini telah menjawab kritikan peguambela yang bijaksana.</p>
    <p>
      <b>[84]</b> Mengenai kehilangan beberapa perabut dari rumah tersebut beberapa hari selepas tangkapan dibuat, ianya tidak relevan kepada pertuduhan. Kehilangan berlaku selepas tangkapan dan tidak menjejaskan siasatan polis.</p>
    <p>
      <b>[85]</b> Seterusnya hakim bicara telah mengulas keterangan T1 dan T2 dalam isu sama ada mereka penghuni rumah tersebut (di ms 103-108 RR1) penghakimannya:</p>
    <blockquote>
    </blockquote>
    <p>
      <b>[86]</b> Kami bersetuju dengan dapatan hakim bicara ini.</p>
    <p>
      <b>Isu Kelima - Ketinggalan Fakta Penting Dan Percanggahan Keterangan Di Antara Saksi-Saksi Pendakwaan</b>
    </p>
    <p>
      <b>[87]</b> Walaupun isu ini disenaraikan, ianya tidak dihujahkan oleh peguam kepada T1 di hadapan kami. Kami menganggap isu ini tidak ingin diteruskan.</p>
    <p>
      <b>Isu Keenam - Close Proximity</b>
    </p>
    <p>
      <b>[88]</b> Isu ini telah dihujahkan oleh peguam T2. Menurut beliau berada berhampiran (close proximity) tidak memadai untuk membuktikan kawalan, milikan dan pengetahuan. Isu ini gagal dipertimbangkan oleh hakim bicara.</p>
    <p>
      <b>[89]</b> Dengan hormat, kami berpendapat bahawa hujahan peguam berkenaan tidak berasas kerana isu close proximity ini telah pun diulas oleh hakim bicara dengan mendalam di perenggan-perenggan 47 hingga 49 (di ms 68-70 RR1) penghakimannya:</p>
    <blockquote>
    </blockquote>
    <p>
      <b>[90]</b> Mengenai kehadiran 202 ketulan mampat kanabis seberat 195,284 gram di dalam bilik di tingkat bawah rumah tersebut, hakim bicara mengulas di perenggan-perenggan 52 hingga 54 (di ms 74-75 RR1) penghakimannya:</p>
    <blockquote>
    </blockquote>
    <p>
      <b>[91]</b> Dalam isu close proximity ini, hakim bicara dengan betul telah merujuk kepada kes <LINK HREF="case_notes/showcase.aspx?pageid=MLRH_1965_1_114;"><i>PP v. Foo Jua Eng</i> [1965] 1 MLRH 114</LINK>; [1966] 1 MLJ 197 dan keputusan Mahkamah Persekutuan di dalam kes <LINK HREF="case_notes/showcase.aspx?pageid=MLRA_2010_1_836;"><i>Khairuddin Hassan v. PP</i> [2010] 1 MLRA 836</LINK>; [2010] 6 MLJ 145; [2010] 7 CLJ 129.</p>
    <p>
      <b>[92]</b> Kami bersetuju dengan dapatan hakim bicara dalam isu ini.</p>
    <p>
      <b>[93]</b> Isu close proximity yang menjurus kepada kawalan, milikan dan pengetahuan ini diperkuatkan lagi dengan tindakan kedua-dua perayu melarikan diri ke atas bumbung rumah dan membaling genting bumbung ke arah SP2 dalam usaha mereka untuk melarikan diri dan hanya berhenti apabila satu das tembakan dilepaskan.</p>
    <p>
      <b>Kesimpulan</b>
    </p>
    <p>
      <b>[94]</b> Berdasarkan alasan di atas, kami sebulat suara berpendapat rayuan oleh kedua-dua perayu ini tidak mempunyai merit. Rayuan perayu-perayu ditolak. Sabitan dan hukuman oleh hakim bicara dikekalkan.</p>
  </JUDGMENT>
</MLRA_2015_5_73>