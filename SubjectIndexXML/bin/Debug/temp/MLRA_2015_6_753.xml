<MLRA_2015_6_753>
  <OTHER_CITATIONS>
    <ILJ_CITATION>
    </ILJ_CITATION>
    <MLJ_CITATION>
    </MLJ_CITATION>
    <MLJU_CITATION>
    </MLJU_CITATION>
    <ILR_CITATION>
    </ILR_CITATION>
    <CLJ_CITATION>
    </CLJ_CITATION>
    <LNS_CITATION>LNS_2014_1_1796</LNS_CITATION>
    <AMR_CITATION>
    </AMR_CITATION>
  </OTHER_CITATIONS>
  <UNREPORTED_CITATION>MLRAU_2014_511</UNREPORTED_CITATION>
  <JUDGMENT_COUNTRY>MALAYSIA</JUDGMENT_COUNTRY>
  <JUDGMENT_LANGUAGE>MALAYSIAN</JUDGMENT_LANGUAGE>
  <JUDGMENT_NAME>THIAGARAJAN SELVAM lwn. PENDAKWA RAYA</JUDGMENT_NAME>
  <COURT_TYPE>Mahkamah Rayuan, Putrajaya</COURT_TYPE>
  <JUDGE_NAME>Mohtarudin Baki, Tengku Maimun Tuan Mat, Ahmadi Asnawi HHMR</JUDGE_NAME>
  <JUDGMENT_NUMBER>[Rayuan Jenayah No: J-05-281-11-2012]</JUDGMENT_NUMBER>
  <JUDGMENT_DATE>19 Disember 2014</JUDGMENT_DATE>
  <HEADNOTE>
    <CATCHWORDS>
      <p>
        <i>
          <b>
            <SUBJECT_INDEX>Undang-Undang Jenayah</SUBJECT_INDEX>:</b>
          <LINK HREF="legislationSectiondisplayed.aspx?MY_ACTS_1997_574;302.;;">Kanun Keseksaan - Seksyen 302</LINK> - Rayuan terhadap sabitan dan hukuman mati - Membunuh dengan melepaskan tembakan - Sama ada percanggahan laporan forensik dan ketidakpatuhan aturan prosedur 'impeachment' saksi pendakwaan menjejaskan kes pendakwaan</i>
      </p>
    </CATCHWORDS>
    <p>Ini adalah rayuan perayu terhadap sabitan dan hukuman mati yang dijatuhkan ke atasnya di bawah <LINK HREF="legislationSectiondisplayed.aspx?MY_ACTS_1997_574;302.;;">s 302 Kanun Keseksaan ('KK')</LINK>. Perayu didapati membunuh seorang Tamil Silvam ('si mati') dengan melepaskan dua das tembakan ke arah perut dan dada si mati. Hakim bicara telah bergantung kepada keterangan anak si mati ('SP3') dan isteri si mati ('SP5') yang mengenalpasti bahawa perayu yang membunuh si mati. Manakala, perayu telah memberi keterangan tanpa sumpah dan pembelaannya merupakan penafian semata-mata. Isu dalam rayuan ini adalah sama ada percanggahan dalam laporan forensik, dan ketidakpatuhan dalam aturan prosedur "impeachment" saksi pendakwaan SP14 menjejaskan kes pendakwaan.</p>
    <p>
      <b>Diputuskan</b> (menolak rayuan):</p>
    <p>
      <b>(1)</b> Hujahan perayu bahawa pihak pendakwaan gagal membuktikan mana satu anak peluru yang menyebabkan kematian si mati ditolak. Perayu dituduh di bawah <LINK HREF="legislationSectiondisplayed.aspx?MY_ACTS_1997_574;302.;;">s 302 KK</LINK> iaitu kesalahan membunuh dan bukan satu kesalahan memiliki atau melepaskan tembakan di bawah <LINK HREF="LegislationMainDisplayed.aspx?MY_ACTS_1971_37;;">Akta Senjata Api (Penalti Lebih Berat) 1971</LINK>, dimana senjata api berkenaan perlu diuji tentang "serviceability" dan dikemukakan di mahkamah. (perenggan-perenggan 16-17)</p>
    <p>
      <b>(2)</b>
      <LINK HREF="legislationSectiondisplayed.aspx?MY_ACTS_1997_574;302.;;">Seksyen 302 KK</LINK> tidak mewajibkan pihak pendakwaan untuk membuktikan senjata yang digunakan dalam kes pembunuhan tersebut. Ianya memadai dengan keterangan terus atau keterangan ikut keadaan yang kukuh bahawa si mati telah dicederakan dengan niat membunuh. Dalam kes ini, keterangan SP3 dan SP5 adalah kukuh. SP3 dan SP5 mengenalpasti bahawa perayu telah menembak si mati dengan dua das tembakan. Pengecaman adalah positif. Doktor yang menjalankan bedah siasat, SP13, pula mengesahkan beliau mengeluarkan dua butir anak peluru, satu dari dada dan satu lagi dari perut si mati. Mana satu anak peluru diperolehi daripada perut adalah tidak relevan. Apa yang penting ialah si mati telah meninggal dunia akibat daripada "gunshot wound to the abdomen" dan tembakan tersebut dilakukan oleh perayu. (perenggan 18)</p>
    <p>
      <b>(3)</b> Hakim bicara telah didapati khilaf dalam penemuan fakta beliau dibawah isu ketidakpatuhan aturan prosedur "impeachment" saksi pendakwaan SP14. Tetapi tanpa keterangan SP14, keterangan SP3 dan SP5 adalah kukuh bahawa mereka melihat dan mengecam secara positif bahawa perayu adalah orang yang melepaskan dua das tembakan ke arah dada dan perut si mati. SP13 mengesahkan dua butir anak peluru dikeluarkan dari bahagian dada dan perut si mati sebab kematian adalah "gunshot wound to the abdomen". Dengan itu tiada kelompangan dalam kes pendakwaan. (perenggan-perenggan 19-20)</p>
    <p>
      <b>(4)</b> Hujah perayu bahawa SP14 yang melepaskan tembakan tersebut dan bukan perayu pada hari kejadian ditolak. Ianya tidak pernah diusulkan kepada mana-mana saksi pendakwaan, terutamanya SP3 dan SP5 semasa pemeriksaan balas bahawa SP14 adalah orang yang melepaskan tembakan tersebut dan bukan perayu.Kegagalan itu menyebabkan pembelaan tersebut dianggap sebagai "a recent invention" ataupun "after thought" dan harus ditolak. (perenggan 17)</p>
    <REFERRED_CASES>
      <p>
        <b>Kes-kes yang dirujuk:</b>
      </p>
      <p>
        <i>
          <LINK HREF="case_notes/showcase.aspx?pageid=MLRA_2002_2_383;">Looi Kow Chai &amp; Anor v. PP [2002] 2 MLRA 383</LINK>; [2003] 2 MLJ 65; [2003] 1 CLJ 734; [2003] 2 AMR 89 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_2008_2_489;">Megat Halim Megat Omar v. PP [2008] 2 MLRA 489</LINK>; [2009] 1 CLJ 154 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRH_2000_5_668;">PP lwn. Wong Ah Kow @ Wong Soo Yong [2000] 5 MLRH 668</LINK> (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1980_1_416;">PP v. Ling Tee Huah [1980] 1 MLRA 416</LINK>; [1982] 2 MLJ 324 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1965_1_38;">Sunny Ang v. PP [1965] 1 MLRA 38</LINK>; [1966] 2 MLJ 195 (dirujuk)</i>
      </p>
      <p>
        <i>
          <LINK HREF="case_notes/showcase.aspx?pageid=MLRA_1988_1_280;">Vasan Singh v. PP [1988] 1 MLRA 280</LINK>; [1988] 3 MLJ 412; [1989] 1 CLJ 166 (dirujuk)</i>
      </p>
      <p>
        <i>Ye Wei Gen v. PP [1999] 4 SLR 101 (dirujuk)</i>
      </p>
    </REFERRED_CASES>
    <REFERRED_LEGISLATIONS>
      <p>
        <b>Perundangan yang dirujuk:</b>
      </p>
      <p>
        <LINK HREF="legislationSectiondisplayed.aspx?MY_ACTS_1971_56;91.;;">Evidence Act 1950, ss 91</LINK>, <LINK HREF="legislationSectiondisplayed.aspx?MY_ACTS_1971_56;92.;;">92</LINK></p>
      <p>
        <LINK HREF="legislationSectiondisplayed.aspx?MY_ACTS_1997_574;302.;;">Penal Code, s 302</LINK>
      </p>
    </REFERRED_LEGISLATIONS>
    <COUNSELS>
      <p>
        <b>Kaunsel:</b>
      </p>
      <p>
        <i>Bagi pihak perayu: Md Zahar Ngah (Paul Krishnaraja bersamanya); Tetuan Zahar &amp; Partners</i>
      </p>
      <p>
        <i>Bagi pihak responden: Muhamad Iskandar Ahmad TPR</i>
      </p>
    </COUNSELS>
    <VERDICT>
      <p>
        <i>[Menolak rayuan.]</i>
      </p>
    </VERDICT>
  </HEADNOTE>
  <JUDGMENT>
    <p>
      <b>PENGHAKIMAN</b>
    </p>
    <p>
      <b>Mohtarudin Baki HMR:</b>
    </p>
    <p>
      <b>[1]</b> Perayu telah dituduh di bawah <LINK HREF="legislationSectiondisplayed.aspx?MY_ACTS_1997_574;302.;;">s 302 Kanun Keseksaan</LINK>, iaitu kesalahan membunuh seorang bernama Tamil Silvam a/l Govindarajoo pada 15 Oktober 2010.</p>
    <p>
      <b>[2]</b> Di akhir kes pembelaan, perayu telah disabitkan dengan kesalahan dan dijatuhkan hukuman mandatori iaitu hukuman mati. Rayuan perayu telah didengar dan kami sebulat suara memutuskan bahawa rayuan perayu tidak mempunyai merit. Justeru, rayuan ditolak. Sabitan dan hukuman terhadap perayu disahkan dan dikekalkan.</p>
    <p>
      <b>Kes <i>Prima Facie</i></b>
    </p>
    <p>
      <b>[3]</b> Fakta kes telah dihuraikan oleh hakim bicara di ms 135 Rekod Rayuan, di mana hakim bicara berlandaskan keterangan terus saksi mata iaitu SP3 (anak si mati) dan SP5 (isteri si mati).</p>
    <p>
      <b>[4]</b> Secara ringkas, keterangan SP3 adalah seperti berikut:</p>
    <blockquote>
    </blockquote>
    <p>
      <b>[5]</b> Bedah siasat telah dijalankan oleh Dr Rahayu (SP13),telah mengesahkan sebab kematian adalah "gunshot wound to the abdomen".</p>
    <p>
      <b>[6]</b> Keterangan SP3:</p>
    <blockquote>
    </blockquote>
    <p>
      <b>[7]</b> SP5 (isteri si mati) di dalam keterangan beliau menyokong dan konsisten dengan keterangan SP3.</p>
    <blockquote>
    </blockquote>
    <p>
      <b>Kawad Cam</b>
    </p>
    <p>
      <b>[8]</b> SP6 telah mengendalikan kawad cam. Beliau telah menyediakan sembilan orang peserta berketurunan India, berusia dalam lingkungan 19 tahun,peserta-peserta memakai "baseball cap" seperti yang dikatakan oleh saksi-saksi pengecaman iaitu SP3 dan SP5, suspek ketika kejadian memakai "baseball cap". Hasilnya, SP3 dan SP5 dapat mengecam suspek (OKT/perayu) secara positif.</p>
    <p>
      <b>Dapatan Hakim Bicara</b>
    </p>
    <p>
      <b>[9]</b> Adalah jelas hakim bicara menerima keterangan SP3 dan SP5 sebagai kredibel. Hakim bicara dengan jelas menyatakan di ms 138 RR:</p>
    <blockquote>
    </blockquote>
    <p>
      <b>[10]</b> Berdasarkan segala keterangan, kami tiada sebab untuk mengubah dapatan fakta hakim bicara mengenai kes <i>prima facie</i> seperti yang dihuraikan diatas. Hakim bicara telah menilai secara maksimum segala keterangan seperti yang dikehendaki oleh undang-undang (<LINK HREF="case_notes/showcase.aspx?pageid=MLRA_2002_2_383;"><i>Looi Kow Chai &amp; Anor v. PP</i> [2002] 2 MLRA 383</LINK>; [2003] 2 MLJ 65; [2003] 1 CLJ 734; [2003] 2 AMR 89).</p>
    <p>
      <b>[11]</b> Dalam kes <i>Ye Wei Gen v. PP</i> [1999] 4 SLR 101, (kes Singapura) dimana di ms 107 hingga 108 dinyatakan:</p>
    <blockquote>
    </blockquote>
    <p>
      <b>Pembelaan</b>
    </p>
    <p>
      <b>[12]</b> Perayu memilih untuk memberi keterangan tanpa sumpah dari kandang tertuduh. Tiada saksi lain atau apa-apa keterangan dokumentari dibawa masuk.Perayu menafikan berada di tempat kejadian seperti pertuduhan. Pembelaan sebegini adalah "bare denial" dan bukan pembelaan alibi (rujuk <LINK HREF="case_notes/showcase.aspx?pageid=MLRA_1988_1_280;"><i>Vasan Singh v. PP</i> [1988] 1 MLRA 280</LINK>; [1988] 3 MLJ 412; [1989] 1 CLJ 166). Hakim bicara adalah khilaf apabila menganggap pembelaan berbentuk alibi (rujuk ms 146 RR perenggan pertama). Walaubagaimanapun, kekhilafan ini tidak mencacatkan sabitan ini kerana hakim bicara juga memutuskan pembelaan adalah "bare denials" di mana hakim bicara telah merujuk kes <LINK HREF="case_notes/showcase.aspx?pageid=MLRA_1980_1_416;"><i>PP v. Ling Tee Huah</i> [1980] 1 MLRA 416</LINK>; [1982] 2 MLJ 324 di ms 145 RR. Kami bersetuju bahawa pembelaan adalah "bare denials"/penafian semata-mata.</p>
    <p>
      <b>[13]</b> Secara ringkas, pembelaan perayu bahawa pada hari kejadian perayu telah pergi ke Johor Bahru untuk berjumpa seorang bernama "Boy" dengan tujuan membeli dadah. Semasa berjumpa dengan "Boy" di bilik hotel yang disewa oleh "Boy", perayu ada melihat "Boy" memegang sepucuk pistol tetapi perayu tidak bertanya lebih lanjut. Selepas mendapat bekalan dadah, perayu telah pulang ke Tampin dengan menaiki bas.</p>
    <p>
      <b>[14]</b> Kami bersetuju sebulat suara, bahawa pembelaan hanyalah penafian semata-mata, ianya tidak berupaya menimbulkan keraguan yang munasabah ke atas kes pendakwaan. Di dalam kes <i>Public Prosecutor v. Ling Tee Huah (supra)</i>:</p>
    <blockquote>
    </blockquote>
    <p>
      <b>Petisyen Rayuan</b>
    </p>
    <p>
      <b>[15]</b> Peguam perayu yang terpelajar telah membawa dua isu sahaja iaitu:</p>
    <blockquote>
    </blockquote>
    <p>
      <b>Isu Pertama</b>
    </p>
    <p>
      <b>[16]</b> SP12 seorang saksi pakar forensik (balistik), pada mulanya telah membuat ujian terhadap pistol dari bungkusan bertanda "H" (rujukms 68 RR) di mana hasilnya negatif. Laporan bertarikh 24 Febuari 2011 telah disediakan dan ditanda sebagai eks P49.</p>
    <blockquote>
    </blockquote>
    <p>
      <b>[17]</b> Kami menolak hujah ini sebagai tidak bermerit. Perayu dituduh dibawah <LINK HREF="legislationSectiondisplayed.aspx?MY_ACTS_1997_574;.;;">s 302 KK</LINK> iaitu kesalahan membunuh bukan satu kesalahan memiliki atau melepaskan tembakan di bawa <LINK HREF="LegislationMainDisplayed.aspx?MY_ACTS_1971_37;;">Akta Senjata Api (Penalti Lebih Berat) 1971</LINK>, di mana senjata api berkenaan perlu diuji tentang "serviceability" dan dikemukakan di mahkamah.</p>
    <p>
      <b>[18]</b> Sebaliknya, kesalahan di bawah <LINK HREF="legislationSectiondisplayed.aspx?MY_ACTS_1997_574;302.;;">s 302 KK</LINK> tidak mewajibkan pihak pendakwaan untuk membuktikan senjata yang digunakan di dalam kes pembunuhan tersebut, memadai dengan keterangan terus atau keterangan mengikut keadaan yang kukuh bahawa si mati telah dicederakan dengan niat membunuh. Didalam kes ini, keterangan SP3 dan SP5 adalah kukuh. SP3 dan SP5 mengenal pasti bahawa perayu telah menembak si mati dengan dua das tembakan. Pengecaman adalah positif. SP13 pula mengesahkan bahawa semasa bedah siasat si mati, beliau mengeluarkan dua butir anak peluru, satu dari dada dan satu lagi dari perut si mati. Mana satu anak peluru diperolehi daripada perut adalah tidak relevan. Apa yang penting, si mati meninggal dunia akibat daripada "gunshot wound to the abdomen" dan tembakan tersebut dilakukan oleh perayu. Di dalam kes <LINK HREF="case_notes/showcase.aspx?pageid=MLRH_2000_5_668;"><i>PP lwn. Wong Ah Kow @ Wong Soo Yong</i> [2000] 5 MLRH 668</LINK>:</p>
    <blockquote>
    </blockquote>
    <p>Kami telah merujuk kepada kes tersohor iaitu <LINK HREF="case_notes/showcase.aspx?pageid=MLRA_1965_1_38;"><i>Sunny Ang v. PP</i> [1965] 1 MLRA 38</LINK>; [1966] 2 MLJ 195. Di mana walaupun mayat si mati tidak dijumpai, tertuduh telah disabitkan dengan kesalahan membunuh. Apa yang penting ialah seseorang itu telah meninggal dunia dan tertuduh adalah orang yang menyebabkan kematian si mati.</p>
    <p>Berdasarkan huraian di atas, adalah jelas hujah isu pertama yang dibangkitkan oleh peguam perayu sebagai tidak bermerit dan ditolak.</p>
    <p>
      <b>Isu Kedua</b>
    </p>
    <p>
      <b>[19]</b> Prosedur "impeachment" saksi pendakwaan SP14 tidak mengikut aturan. (Keterangan SP14 terdapat dalam Rekod Rayuan ms 106 hingga 111). Kami bersetuju bahawa hakim bicara telah khilaf dalam penemuan fakta beliau di ms 147 RR di bawah tajuk "keputusan" iaitu perayu telah dibawa ke Kota Tinggi oleh Satish Kumar (SP14) dan Surinderan. Dapatan fakta ini bukan berdasarkan keterangan di hadapan beliau.</p>
    <p>
      <b>[20]</b> Walau bagaimanapun, setelah meneliti Rekod Rayuan sertahujah kedua-dua belah pihak, kami sebulat suara menolak hujah peguam perayu dibawah isu ini. Apa yang dihujahkan oleh peguam iaitu "SP14 tidak pernah diberitahu oleh perayu bahawa perayu telah menembak si mati". Kami berpendapat walau pun tanpa keterangan SP14, keterangan adalah kukuh bahawa SP3 dan SP5 melihat dan mengecam secara positif bahawa perayu adalah orang yang melepaskan dua das tembakan ke arah dada dan perut si mati. SP13, doktor yang menjalankan bedah siasat mengesahkan dua butir anak peluru dikeluarkan dari bahagian dada dan perut si mati; sebab kematian adalah "gunshot wound to the abdomen". Dengan itu tiada kelompangan di dalam kes pendakwaan.</p>
    <p>
      <b>[21]</b> Seterusnya hujah peguam perayu bahawa pada hari kejadian,SP14 yang telah melepaskan tembakan tersebut dan bukannya perayu. Kami juga menolak hujah ini kerana dari Rekod Rayuan, ianya tidak pernah diusulkan kepada mana-mana saksi pendakwaan, terutamanya SP3 dan SP5 semasa pemeriksaan balas bahawa SP14 adalah orang yang melepaskan tembakan tersebut dan bukannya perayu. Kegagalan ini menyebabkan pembelaan tersebut dianggap sebagai "a recent invention" ataupun "after thought" (<LINK HREF="case_notes/showcase.aspx?pageid=MLRA_2008_2_489;"><i>Megat Halim Megat Omar v. PP</i> [2008] 2 MLRA 489</LINK>; [2009] 1 CLJ 154) justeru ianya harus ditolak.</p>
    <p>
      <b>[22]</b> Dengan huraian di atas, kami dengan rendah diri, sebulat suara menolak rayuan perayu. Sabitan adalah selamat. Justeru kami mengesahkan sabitan dan hukuman mandatori yang telah dijatuhkan oleh hakim bicara.</p>
  </JUDGMENT>
</MLRA_2015_6_753>